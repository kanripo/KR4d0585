# -*- mode: mandoku-view -*-
#+TITLE: 東維子集
#+DATE: 2015-09-23 10:27:13
#+PROPERTY: JUAN 14


齋記¶
浮屠氏嘗有内觀之偈矣其所謂内觀者役心以觀心
有¶其説者遂謂以聰聽者聾収以氣聽則嘿而有雷霆
以明視¶者瞽及以神視則瞑而有嵩華皆畔吾心學者
<pb:KR4d0585_WYG_014-1b>
也儒先生¶闕之儒先生所謂内觀盖聖人示人以自檢
之㡬也故其¶教法施諸弟子者徃徃發是㡬使之返照
返照而後有以¶自悟其所學謂之内觀之教子使漆雕
開仕問子貢與囬¶也孰愈以從我於海屬子路皆發之
以内觀而使悟其所自<md:KR4d0585_SBCK_014-1b>¶得者何如也至於顔子曽子則
得於内觀者大矣曽子之¶言曰吾日三省吾身孟子推
之為守約他日竟以魯¶得聖人之道者此曽子内觀之
大者也顔子之言謂瞻前¶忽後而獨有見其所立卓爾
<pb:KR4d0585_WYG_014-2a>
子貢推之為聞一知十曽子¶亦指之若無若虚他日意
以遇而得夫子之道者此顔子¶内觀之大者也學子吕
恂以内觀名齋而請記於予故予¶示之以聖人之教要
之以顔曽之學而戒之以浮屠氏¶之説云¶
　　中定齋記¶
道至於中而定耳一越乎中譬之衡也首尾軒輊豈有
定¶則乎道不適乎定則為仁兼愛也為義為我也為直
證父<md:KR4d0585_SBCK_014-2a>¶也為廉離母也為敬召君也為公賣友也為不疑
<pb:KR4d0585_WYG_014-2b>
焚妻食¶子也其害道可勝言哉堯以天下傳之舜無佗
言中之執¶而已舜之治天下也用是中而已然子莫亦
執中也子莫¶執而無權是中而不知適乎定則者也故
聖人立中之教¶曰君子而時中使人用中之有權度也
雖然權度未易精也¶權度未精中固未可定也精之何
如宻於惟危惟㣲而安¶於無思無為萬物之紛起紛伏
於前者不逃吾掌指而與¶之釋然於兩忘之間此吾權
度之至也若是雖乾坤之開¶闔古今之徃來亦不越吾
<pb:KR4d0585_WYG_014-3a>
一定之内耳矧萬物乎姑胥申¶屠生衡予既字曰權而
又名其治業之齋曰中定衡遂始¶志齋故為志如此<md:KR4d0585_SBCK_014-2b>¶　　約禮齋記¶
呉興蒋生毅予既名其讀書之齋曰約禮生遂有請曰
願¶先生賜一言書諸室以警教也志之曰聖人之道其
髙如天其浩如海泛而求之穹焉莫知其所即蕩焉莫
知其¶所之至於老死而不得者以無繩尺為之約也禮
者所以¶為之繩尺之所也此聖人以道教人而必正以
<pb:KR4d0585_WYG_014-3b>
禮所以約¶其歸也聖人之道髙且浩者若無紀極至約
於禮則有極¶矣老莊氏善以閎濶之言言大道而聖人
之徒無取焉形¶道太髙而絶禮太甚也聖門弟子稱顔
子始焉求聖人之¶道仰之則彌髙鑚之則彌堅瞻之在
前又忽焉在後已如¶有所立卓爾者竟以約禮得之學
顔子之學以求聖人之<md:KR4d0585_SBCK_014-3a>¶道是在生也生勉之¶
　　學詩齋記¶
呉興陳生魯從余於雲間學經業且曰某不敏未敢學
<pb:KR4d0585_WYG_014-4a>
先¶生之春秋而詩者實與春秋相表裏也願先生學詩
而復¶及於春秋也且名肄業所曰學詩齋請記一言以
自勗孔¶子曰詩可以興可以觀可以羣可以怨之數者
豈泥於章¶句文辭之末者所能得哉孟子論説詩者不
以文害辭不¶以辭害意而以意逆志是為得之此孟子
之善學詩也又¶曰詩亡然後春秋作盖孔子録夷王懿
王之詩迄於陳靈之¶事而三綱五常有不忍言者矣故
詩亡春秋作夫學詩者¶誠未得於詩又烏能得於春秋
<pb:KR4d0585_WYG_014-4b>
也哉士<md:KR4d0585_SBCK_014-3b>¶學詩於千百世下亦有理哉雖然食魚而味者
不知有熊掌食熊掌而味者不知¶有魚夫人莫不飲食
而知味者鮮矣故善學詩者不知有¶春秋善學春秋者
不知有詩非謂二學不相通也學經¶貴乎為學之專也
生於詩知食矣食而飽矣而味不知則謂¶之善學詩不
可也孔子固疾夫學詩而無知味之得者矣¶其曰誦詩
三百授之以政不達雖多亦奚以為生以予言¶勉之他
日授之政也雖蠻貊之邦行矣奚徃而不達哉
<pb:KR4d0585_WYG_014-5a>
　　鈍齋記¶
霅城之内有家塾為經鋤而世以詩禮傳家者為倪用
宣¶氏即其居之西偏顔之曰鈍齋者則用宣燕處之室
也用¶宣之太父富陽公予之舉主用宣視予猶叔也遂
以鈍齋<md:KR4d0585_SBCK_014-4a>¶請志於予且曰某不幸早孤稍長即承門廕役
於筦庫之¶賤者三年志不獲伸而養廢於親學廢於身
一旦勇自¶棄去歸讀舊書以待吾豆觴母氏欲為世之
趨走縣簿站¶站焉效鷹犬之役以圖躁競之進者吾不
<pb:KR4d0585_WYG_014-5b>
能已故名齋曰¶鈍云余疑用宣出紈綺家春秋鼎茂宦
軔之發如舟縱下¶水鴻迅順風而遽以鈍自止豈其情
也哉惟其豐於用而¶局於地至於寵辱不驚遲速不較
此非其學力之素則天¶資之特也余悼世之士峩弁髙
足於連嶁列埒之間尋岐¶闖竇病於隴斷將一以捷于
進也不知足一&KR0008;則沒䧟穽¶卒不免為人僇其捷何在
哉囬眎鈍齋之鈍優㳺於水之¶陽山之北上有垂白之
親下有舞褓之僮外有賢師良黨<md:KR4d0585_SBCK_014-4b>¶之交際樂其樂而不
<pb:KR4d0585_WYG_014-6a>
知世有崇髙權貴炎冷榮悴之一去¶一來者其相越豈
不霄壤哉用宣之師為張安國氏友為¶康伯齡氏以其
獨到之資加之以師友之學用宣之光其¶先而載德乎
其後者不可量已外物之一利一鈍又烏足¶以計吾短
長也哉¶
　　則齋記¶
呉興趙生名柯字仲則又自號其讀書之室曰則齋生
以¶大父府判公與予同仕于台而其外舅府推呉叔巽
<pb:KR4d0585_WYG_014-6b>
氏又¶子之舉主也遂以則齋求説於予予惟生之則取
義於伐¶柯之詩中庸嘗取是詩以證道之未嘗逺乎人
也夫求柯¶於木其柯之則在此柯矣人猶惑於彼此睨
而視之以為<md:KR4d0585_SBCK_014-5a>¶逺也治人之道於已取之未嘗逺也以為
逺者何異睨¶之為惑者哉聖如孔子而曰君子之道四
丘未能一焉故¶其治已也以求乎人者反於吾身而已
生能以孔子之自¶謂未能者不敢不勉則其在是矣傳
曰能為人則不為人¶下君子之欲上乎民者無是則其
<pb:KR4d0585_WYG_014-7a>
可乎故推是則於身也¶則容止可觀進退可度矣推是
則於民也則畏而愛之則¶而象之矣故曰君子動而世
為天下道行而世為天下法¶言而世為天下則於乎此
則之極功而學之能事也生以¶是則勉之哉至正十年
冬十月二十有五日記¶
　　月山記¶
月有山乎佛氏謂月中之景大地山河謂之月有山可
也<md:KR4d0585_SBCK_014-5b>¶山有月乎趙知㣲登天柱峰得月於隂脢之秋謂之
<pb:KR4d0585_WYG_014-7b>
山有¶月可也夫月者水之精山者石之積也水與石不
相入而¶未嘗不相入也此彦明氏得月之山以為物之
竒會也彦¶明昔為開化縣得此於金錢溪上孤峰突起
如一弁今¶之顛有白章若月之弦者彦明喜之若獲拱
璧曰溪名金錢¶而溪之神不以錢凂我而以此月之山
吾烏得不拜神休¶以為竒也遂名之曰月山且繪為圖
出以示予請月山記¶余咲曰此月山之假耳圖益假余
何記吾將與子梯九節¶杖挾飛仙以遊於廣寒之宫以
<pb:KR4d0585_WYG_014-8a>
俯攬乎海内外之名山又將¶東上岱峰萬仞之頂看黄
玉輪出九地底此全山之象全¶月之眞恍乎惚乎得諸
泰初之鄰庸衆人之烏覩者也子<md:KR4d0585_SBCK_014-6a>¶能從之乎彦明曰吾
不能吾已得之月山之月云至正十¶年十一月三日記¶
　　小瀛洲記¶
神仙之説八方有鉅海鉅海中有仙洲十瀛洲其一也¶
漢武帝嘗延東方朔曲室問十洲所在及方物之名謂
瀛¶洲在東大海中地方四千里上生神芝玉石山髙千
<pb:KR4d0585_WYG_014-8b>
丈出¶泉如酒名玉醴泉飲之令人長生洲上皆仙家其
山川風¶俗似呉中然其所也可聞不可到也故秦王開
舘選天下¶學士其中地位髙而人物勝天下比之登瀛
洲云呉興禇¶壽之之居有水木花石之勝名其堂曰小
瀛洲壽之宴於¶堂上以記請非徒以山川風俗似瀛洲
也以其前之人有<md:KR4d0585_SBCK_014-6b>¶居瀛洲十八士之列也壽之之先出
瀛洲學士亮亮子遂¶良居杭其後有從湖之南潯朱塢
庄者遂為湖州人壽之¶盖瀛洲學士若干世之孫也壽
<pb:KR4d0585_WYG_014-9a>
之伯仲凢四人子姪凢十¶餘人自五世祖淮安縣丞繇
科苐起身代以詩禮傳家壽¶之先府君棄仕侍親壽之
伯仲皆有仕才而不仕其學¶而仕而都清髙之地以繼
登瀛之榮號者不在諸子乎余¶又喜諸子皆聰爽善學
問諸父益輕金重名師之聘師有¶不憚千里而至者吾
知禇氏子孫光繼祖亮者的的有人¶今日居小瀛不為
異日登大瀛之階乎問其所者又何必¶指神芝醴泉白
玉之山乎而况山川風俗之美類呉中者¶不在他此也
<pb:KR4d0585_WYG_014-9b>
書諸堂為志至正十年冬十一月序<md:KR4d0585_SBCK_014-7a>¶　　愛日軒記¶
予讀揚子書至孝子愛日未嘗不掩巻為嘆嗟夫孝天
誠¶之出也惟其自知日不足者吾知孝子之天之誠也
至矣吁樹¶欲静而風不寧子欲養而親不待此孝子愛
日有不能自¶己非有使而然也故曰孝天誠之出也愛
日誠之至也錢¶唐市中有金孝子鑑者築室于舎之南
以養其親顔之曰¶愛日取揚子語也嘻金孝子之養親
<pb:KR4d0585_WYG_014-10a>
殆出於天之誠之¶至也朝於斯而省焉夕於斯而定焉
出於斯而告反於斯¶而面焉至於問所欲推所與承所
欲以行無不一於是孶¶孶養親惟見其日不足也謂金
孝子天誠之至非歟吁愛¶日之書盖孝子天誠之托也
昔者仲由賤食藜藿躬負米<md:KR4d0585_SBCK_014-7b>¶百里於親在之時其後累
䄄坐列鼎食而悼其親之弗及¶也嘻是有愛日之誠而
不能俟乎貴富以為養者也狄仁¶傑親在河陽登太行
見白雲孤飛以為吾親舎其下而瞻¶望弗及嘻是有愛
<pb:KR4d0585_WYG_014-10b>
日之誠而有不能恒在膝下以為養者¶也金孝子者家
有奉親之資又不肯輕仕以一日去其親¶盖不俟乎後
時之貴富不在逺方之咨嗟而悼恨者也嘻金孝¶子之
養親豈非人子之大幸而能乎季路仁傑之所不能¶使
愛日之誠始終無怠如大舜之慕其親者吾為紀兹軒¶
於後子孫耳後子孫皆以爾孝子之心為心是孝子一
行¶純推為一家之政又使天下人聞其風而興起焉孝
子¶之感於人而動以天者不可勝用金孝子之行為世
<pb:KR4d0585_WYG_014-11a>
教之<md:KR4d0585_SBCK_014-8a>¶係者又豈小補哉魏生本信持其巻來於是乎書
為金孝¶子愛日軒記¶
　　修齊堂記¶
吾州諸暨有東西施家西家之秀鍾於苧羅美人而東
家¶無聞焉至宋始為施宗聖者學行尊於里閈人稱為
東丘¶先生東丘之後有鍔者紹興中進中興雅頌子姓
繇¶東而西多隐處呉門吾入呉得諸閶闗之外為仁傑
氏其¶先盖自越來者殆吾邑東丘之後已乎吾初未識
<pb:KR4d0585_WYG_014-11b>
仁傑氏¶呉中學子張守中年十四稱竒童能夜誦經史
書數千百¶言日課大經義騷賦表章若干首貴官女及
里中多田翁¶争壻張氏子而獨為仁傑氏所先可以識
其人矣仁傑嘗<md:KR4d0585_SBCK_014-8b>¶招致余於所居堂顧其題顔曰修齊吳
興趙魏公之所書¶也因擎觴拜以請記余視閶闗之居
皆貨財之亭而其人¶皆五方商賈之伍也日出而蚤營
日入而未息所與言者¶皆錐刀之末乾沒之計也與之
語身修則曰衣被文繡耳¶與之語家齊則曰峻宇雕墻
<pb:KR4d0585_WYG_014-12a>
耳烏知吾聖賢大學之道哉¶而仁傑乃獨㧞乎流俗以
大學之學自律仁傑盖古之椎魯長¶者也素孝友於家
孟子推大學之教曰國之本在家家之¶本在身是知一
身修一家斯齊矣一家齊一鄉斯善矣逺¶而推之千里
之治廣而充之四海之均不過一修齊而已¶耳大學之
言曰一家仁一國興仁一家讓一國興讓感應¶之機其
捷固如此修齊之化行又豈獨善一身齊一家而<md:KR4d0585_SBCK_014-9a>¶已哉
吾聞呉俗多好内而外尚勇有逞匹夫之鬬而殘厥¶軀
<pb:KR4d0585_WYG_014-12b>
惑於兒婦之舌而亂厥家者聞施氏之風豈不有愧哉¶
施氏之化行則吾之記斯堂庻不為空言也矣至正十
年¶十二月十日記¶
　　南樓記¶
信都呉公僑居呉興築樓岸霅水北枕蒼弁金盖玉几
諸¶山拱在離嚮因命樓曰南且以自號置書萬巻樓上
一時¶名士考經斷史及東南民事必客是樓余亦在客
數而徴¶記於余余謂南樓在武昌於晉庾亮氏代之貴
<pb:KR4d0585_WYG_014-13a>
家富室髙¶甍峻宇偭陽而樓庋玉帛栖歌舞以都山川
風物之勝者¶以萬萬數而亮後無名焉越數百年而呉
公之名于呉興<md:KR4d0585_SBCK_014-9b>¶者繼之豈非樓倚於地之靈而地又倚
於人之傑也耶雖¶然亮非人傑也亮本莊老氏學善清
談之士也識闇才短¶徒以周公親受重顧四海惻心奸
臣肆志非頼二三方岳¶則未度之國幾至大弊末路之
窮至欲竄山遁海不獲已¶為蕪湖之出武昌之駐其在
武昌也未聞有所經畧顧欲¶任猜忌黜大臣諸左吏皆
<pb:KR4d0585_WYG_014-13b>
東閣之物又未聞雄特其中月¶色横陳秋思不淺南樓
之登徒與浩軰談詠光景曽無禆¶於中州多故越雷池
一歩也其才不足與有為如此今公¶以方之學相家之
英既出而為天子耳目剟除奸惡登進¶忠良遭呉䘮乱
又出而身任城社之重而樓與門客寮友¶之所講白者
皆經國之道宏濟時艱之策也今日之呉興<md:KR4d0585_SBCK_014-10a>¶豈與昔日
武昌同一秋月哉吁秋月無古今而人物有古¶今庸詎
知夫今人之不優於古也耶登兹樓者攬山川¶人物之
<pb:KR4d0585_WYG_014-14a>
勝又安知無善賦大夫飲酒山川之神以述大業¶頌隆
功以鄙浩軰之所談詠光景者哉書諸樓為記公名¶鈞
字元播平章冀國公之季子御史中丞南忩公之仲氏
云¶至正十三年夏五月記¶
　　生春堂記¶
嘉禾謝玉淵氏名其燕處之堂曰生春取靈運西堂詩
句¶也京兆杜伯原父既為作小篆書之而又徴記於予
予嘗¶過其家必醼予堂之上講春秋經學嘗扣玉淵曰
<pb:KR4d0585_WYG_014-14b>
聖人以¶春一言加王正之上者非史氏文也春秋苐一
義也傳經<md:KR4d0585_SBCK_014-10b>¶者盧周正非春則曰夏時冠周月吁寅正始
春人所知也¶又豈知子正為春之生之始乎論三統者
以十一月乾之¶初九陽伏於地故黄鍾為天統春之所
由以生而為萬物¶開闢之端也使聖人假寅正於子月
是天時懸隔於王正¶者常兩月也何以示信於人乎生
春之義莫深於春秋又¶豈汝家容兒吟弄草木者所能
知乎玉淵避席曰謹受教¶予曰未也吾聞幽有谷也壤
<pb:KR4d0585_WYG_014-15a>
美而苦寒五榖不生百草不¶殖工律者一吹而春氣應
草木生人之相天時有如此者¶今深山窮谷豈無固隂
沍寒歷春氣而不毛雖太陽仰煦¶而有不能及者使律
氣均應不毛者皆生生而不已君豈¶無術乎即生春者
推之物有被其賜者矣毋徒資之夢寐<md:KR4d0585_SBCK_014-11a>¶之間為吟哦之
具而止也玉淵崇酒携觴鞠&KR0008;而謝曰某¶不敏不惟受
生春教且受春秋教也至正十三年秋七月十八日記¶
　　尚志齋記
<pb:KR4d0585_WYG_014-15b>
余讀陳勝傳未嘗不嘆士非志不立勝以燕雀待傭儕
自¶待其志為鴻鵠勝之志在富貴後亦訖不誣吁勝人
奴耳¶矧不為勝者乎聖門弟子如顔淵曽㸃季路公西
華聖人¶必以志發之諸子之志無大於顔子顔子願得
明王輔相¶之故其善適天下而無所伐勞過天下而無
所施若顔子¶者所謂大人君子之志非歟孟子曰士尚
志尚如尚服尚¶車之尚盖尊而主之之辭然尚一也而
志有不同不可¶以辨不也崑山吕子正氏名其燕處之齋
<pb:KR4d0585_WYG_014-16a>
曰尚志盖其友張<md:KR4d0585_SBCK_014-11b>¶希顔來謁記予謂子尚易也苐未知
子志安在子正曰中¶也學於聖門者徒切有志焉在季
路氏之聞也顔何敢哉¶子謂之喟然曰予之志不鄙矣
推是以徃不為顔子也吾¶不信也顔子未達陋巷之人
耳使達也則春秋之伊尹也¶學顔子學志伊尹志吾不
以朢子正其誰朢子正年方踰冠¶而好學不倦事承父
以行其志未著也而所尚已如此異¶時秉志以奮吾知
其無能禦者矣書齋為記至正八年夏六月記
<pb:KR4d0585_WYG_014-16b>
　　藍田山三一精舎記¶
藍田山三一精舎者桐廬姚傑氏之所創也山去桐江
北¶三十里北負鍾阜與周顒氏隐地伊邇其間香爐峭
壁紫¶烟瀑布如白蜿蜒掉尾雲際西見天日南見烏龍
冠停盖<md:KR4d0585_SBCK_014-12a>¶佇江水帶其下如玉虹在地繚山而去此藍田
形勝之會¶也宜有仙人逸士之所都而傑以三一精舎
據其會剏於¶至正甲午落成於明年予過桐江欲抵其
所而未遑傑乃¶圖山水狀及其營造嵗月介予徒章木
<pb:KR4d0585_WYG_014-17a>
求言以為記予詰¶三一則曰三者孔老釋也一者道之
歸也其位置中聖人¶尊以文昌之殿釋左之老右之予
疑三一者既推尊孔氏¶而孔氏之左右不無徒焉何取
老釋耶則又曰道之大¶者莫如吾聖人其岐而去者為
老為釋吾將約其岐而歸¶之大而正者此傑意也近代
縉紳大家廟制不講旁營三¶教之堂且以孔老翼瞿曇
之尊其侮聖教大矣傑也廼於¶吾道陵夷之際挈而尊
之彼二氏者若在弟子之列化異<md:KR4d0585_SBCK_014-12b>¶端歸皇極使皆知有
<pb:KR4d0585_WYG_014-17b>
君臣父子之倫禮樂刑政之教民之¶秀而出者不沒溺
於虚無寂滅之歸豈非傑之用心宏而¶推化者廣也故
予樂為之書使詔諸里以垂諸後人不¶終為異端如周
顒氏之惑也世教之補渠曰小哉公名傑¶字君用裔出
唐之少監今年八十耳目精明結廬於雙栢¶間以文酒
自娯其天年學者尊為栢庭老人其養徒之田¶世入主
奉者凡若干畆砧籍見碑隂云¶
　　松月軒記
<pb:KR4d0585_WYG_014-18a>
呉興東去若干里其聚為南潯禇氏樂閒君之世家在
焉¶至正甲午先廬遭兵燬其子質字彦之重剏别業朱
塢溪¶上蒼松夾徑數百植林下石床雲磴廕以重軒時
焚香讀<md:KR4d0585_SBCK_014-13a>¶易其下月夕則鼓琴或歌騷或與客嘯傲賦詩
仰聽虚籟¶俯席凉影儼若物外境也遂即松月扁其軒
不逺二百里¶走雲間請記於予予交其父兄㡬二十年
彦拜予為父行¶予視之異姓姪義不可以老懶辭夫蟠
根錯節貌風霜心鉄¶石閱嵗寒而不與衆草樹同腐者
<pb:KR4d0585_WYG_014-18b>
松之操也乾坤一氣之¶清鍾為太隂麗虖天而與日代
明以成七政之功者月之徳¶也彦取託於松月松月不
在松月而在吾一氣之剛方寸¶之明矣爾祖瀛洲學士
遂良任顧命之重當逆牝萌亂之¶時不以萬死懼抗顔
而極諌厥忠盛矣彦為其雲耳(音/仍)甲¶午諸兄罹不測之
禍彦捐軀歷險誓不與共天必復其¶讎而後已遂良稱
忠彦氏稱孝嘻人之行莫大於忠與<md:KR4d0585_SBCK_014-13b>¶孝也使彦立人之
朝當大任必能操大節又何沗爾祖哉¶吾所望於彦者
<pb:KR4d0585_WYG_014-19a>
在此其託物於剛與明者於松月見之豈¶果騷人墨客
玩弄草木者比哉彦作而謝曰某雖不敏敢¶畔先生之
教請書諸軒以為記龍集己酉秋七月初吉書¶
　　竹月軒記¶
詩人以月配竹者自六朝無聞焉李謫仙有何處我思
君¶天台緑蘿月月寄於夢而不在竹也六一翁有顔侵
風霜¶色病過桃李月月寄於桃李而不在竹也老杜竹
送清溪¶月月又兼以溪言也惟老坡明月浸踈竹始專
<pb:KR4d0585_WYG_014-19b>
於竹然坡¶得此景於方外之虛寂堂耳而未見於士大
夫之家見於¶士大夫之家吾今得於雲間義門夏公子
益中之軒予嘗<md:KR4d0585_SBCK_014-14a>¶夜宿其軒少焉月出竹頂益中坐客其
下仰見玉立數十¶挺喬秀踈朗若空谷佳人將儔挈侣
訪主於虚庭蹁躚盤¶礴不忍去而不知清夜之徂也已
而主客相與酌酒盡醉¶脱巾掛踈枝或鼓琴或吹匏擊
石與玉立君鏘璆相舂¶應籟繇於天而景㪚在地鈞韶
鳴而龍鸞舞也是時主客¶頹然就臥忽不自知其身世
<pb:KR4d0585_WYG_014-20a>
在白玉闕中軟紅塵裡也席¶上客遂各賦詩明日連書
諸軒主者因以竹月名軒而推¶余為竹月志益中青年
而才氣甚老尊師樂友化勢利之¶俗為禮義之郷無沗
奕葉義門之後故樂為之書<md:KR4d0585_SBCK_014-14b>¶　
　
　
　
<pb:KR4d0585_WYG_014-20b>
　
　
　
　
　
　
　
　東維子集巻十四¶
<md:KR4d0585_SBCK_015-1a>¶
<pb:KR4d0585_WYG_015-1a>
欽定四庫全書
　東維子集卷十五¶
　　　　　　　　　　　　元　楊維楨　撰
