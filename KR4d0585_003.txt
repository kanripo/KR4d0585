# -*- mode: mandoku-view; -*-
#+TITLE: 東維子文集
#+DATE: 2015-09-11 16:30:43.750644
#+PROPERTY: ID KR4d0585
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0308-003東維子文集-卷第三.
<pb:KR4d0585_SBCK_003-1a>¶
東維子文集卷之三¶
　　　　　　　　　　　　會稽鐵厓楊維楨廉夫者¶
　序¶
　　曹氏世譜後序¶
廣陵曹時復以祖父世譜來告曰復以兵變去其鄉已十¶
有七年幸祖宗坟域先人某水某丘尚在兵息將挈家還¶
鄉得先生一言敘其譜庶吾某與後之人不忘其先之所¶
出卒𦵏之歳月也按譜曹氏譙國人自幾世祖某徙居于¶
汴曽祖成之又自汴遷廣陵之蜀岡大父某浙行省儤使¶
妣周繼王宣使君卒王以盛年守節考某翊正司照磨贈¶
爵奉議汴梁路治中妣霍氏太康縣君太康君善理家考¶
<pb:KR4d0585_SBCK_003-1b>¶
㳺宦於外子六人皆太康君力教而有立長子時升廣師¶
府奏差蚤世次時泰爵奉議留守司經歴至正癸已某相¶
奉詔招討江淮海道相擇從者以時泰行泰奮然無讓厯¶
險涉海鯨浪猝作舟覆而没相閔其死忠贈某官妻鄭氏¶
子一次時益翰林院典書蚤有文名三淮兵梗&KR0418;母及孥¶
脫難出虎口辟地于杭以疾卒妻李氏子三次時晋海道¶
府&KR0122;起漕抵京師工多其功賞官嘉禾照磨道海還呉值¶
風舟没萊州洋妻舅氏霍仲臯女通書史喜讀古孝義傳¶
時貴人有聞其才欲敚其志誓曰曹氏世稱志孝門妾敢¶
如庸婦人畔教茍夫兩姓以辱其門乎卒謝絶之妯氏鄭¶
與李聞其志節相率守嫠而忘他志李氏一子力紡績資¶
<pb:KR4d0585_SBCK_003-2a>¶
之出就外傳使勵學罔隊前聞人世冑諸子亦相率有成¶
三節氏胥有請於復曰願歸故鄉守吾舅姑坟墓且使諸¶
子有耕稼地吾屬死首丘無纎毫憾復之歸計逐决行舟¶
泊吾門霍氏持茗丘為吾老妻壽後再有啓曰某不幸三¶
伯氏天命而丘嫂三氏同一守節先生秉錢史筆𫝊信避¶
國史倘昇餘論奨重之非直三節有恩曹氏一門其有光¶
矣　鐵史論曰歐陽史著五代死節臣不多見得王凝氏¶
斷臂妻一人恃表以愧男子之不如者今曹氏一門男有¶
没王氏婦有守貞節非一人得於喪亂流離中皆不愧凝¶
妻代有歐太史其不在列傳乎萬一遺史氏則吾録之以¶
繫諸曹氏譜亦使亡國臣有不如三節氏者愧云¶
<pb:KR4d0585_SBCK_003-2b>¶
　　送經理官黄侯還京序¶
今天子龍飛金陵奄有四海版圖歸職方者過唐越漢兵¶
興以來土田阡陌無定籍可稽田是五大司農堂庶土九¶
賦九貢又遣使行天下以經界為重務也而北庭黄侯萬¶
里氏在選中分披華亭履出事事畢還京邑士朱輝為繪¶
田間竿尺圖以見侯勤扵王事而敏有成功也持其卷來¶
謁東維先生於草𤣥閣求一言以重其行先生器其人品¶
才氣為相門之後辭不𫉬為敘其事于圖尾又採民謡為¶
詩一章章八句侯前朝中書右相國孫大𠫵也速公之嗣¶
也讓門&KR0315;子弟自起身儤直厯太和縣監濟寕行垣官勾¶
皆有休詧今以才幹履畝于松其報最于上𫠦&KR0278;賞爵秩¶
<pb:KR4d0585_SBCK_003-3a>¶
苟又分待三吳之地呉民之所望也侯尚以子言勉之詩¶
曰　天子龍飛定兩都山川草木盡昭蘇三呉履畝難為¶
籍四海均田喜有圖海市魚鹽開斥鹵泖鄉䆉稏熟膏腴¶
賞功行見承殊渥此地重分漢以符¶
　　送山西省𠫵知政事陳公序¶
𠫵政起北魏而厯代因之我　朝經論草昧之初設天下¶
省署凡&KR0002;干𫠦各以叅相主之名　丞相而實則行丞相¶
事地嘻方面之&KR0009;重矣荼陵陳公由兵部尚書輟為松江¶
郡守未期月政成　天子又選陞山西𠫵知政事瀕行索¶
別於會稽楊某某餞之言曰唐蕭瑀𠫵相事太宗稱曰瑀¶
言事不以利&KR0502;死懼真社稷臣魏徴𠫵相爭天下米斗三¶
<pb:KR4d0585_SBCK_003-3b>¶
錢太宋謂羣臣曰此徵勸我行仁義之効也今公在吳元¶
初以鯁正諍　朝廷天事不以死懼𠫵議朝章詔令律書¶
糾正切劘垂一代之大典以平日聖賢之學談仁履義匡¶
弼帝躬務致堯舜此瑀徵之才之志也　天子簡知天下¶
想望風采也久矣山西剙立方面統州六十有三為南北¶
京腹地　天子時廵之𫠦首選重臣行丞相事公當其選¶
吾見其益厲忠藎以荅重&KR0009;勞徠流移薦進遺&KR0483;弓切遺¶
俗咸襲衣冠入朝宿衛羣元仰給至外户不閉旅不齎粮¶
使洪武之治出唐貞觀之上公稱社稷臣不在瑀徴之下¶
非某一人之望天下人之望也洪武二年九月二十六日¶
敘是日淞江通判方從善推官孔道原經厯石宗亨祖帳¶
<pb:KR4d0585_SBCK_003-4a>¶
西門外舉酒為公列而令門生朱芾録于文為贐¶
　　送都督府指揮龔使君序¶
予友濠梁龔君希魯以文武才屢奉　天子命出使思播¶
峒蠻等絶域得其要領還報　天子天子多其功授中順¶
大夫京畿漕使秩未滿轉指揮大都督昉于唐行軍征討¶
在其本道者曰人都督大都督帶使持節者謂之節度使¶
外任之重無比焉今制革拒使節度使在朝立大都督府¶
指揮正副凡三十有六員鏚龯彫戈山元朱組視古班儀¶
為有加非智足以𠫵朝美勇足以總師于&KR0564;勞夙著者不¶
得居是選也天子耳目官有不言者指揮出使得言之指¶
揮之鯁正强直且為天子信近臣非侍掌嚴環衛而已也¶
<pb:KR4d0585_SBCK_003-4b>¶
希魯以布衣不十年處宥宻地位益崇心愈下兢兢焉無¶
一毫倨氣矜色君子占其人為右資之原德重器而况足¶
迹所厯博覧天下之民風吏弊他日術術論奏徐吐吾民¶
不平事知無不言言無不當稱　天子信近臣是在希魯¶
矣希魯行索言㠯贈于是乎書¶
　　兩浙運判王侯分漕序¶
聖天子以南服之土地人民未復版圖不忍加兵選通經¶
練時事者喻威德使歸諸正於是王侯某以大司農司都¶
事在選忠馳傳至呉浙省大臣謂蕞爾之㓂首鼠之乆¶
懼辱天子信使留弗遣又明年省大臣承制授侯判兩¶
浙鹽運事分司海上竈萌滷挿聞侯名皆手額慶㩦提老¶
<pb:KR4d0585_SBCK_003-5a>¶
稚讙呼羅拜願受其條教退則更相告戒惟今之共修牢¶
盆積薪草維法程石益招池盪相時率化無愆隂奔湍少¶
一戾期則各知赴㓛以登歳課鞭笞愁苦之聲不聞猜旤¶
吏窟倉場者奸無𫠦宿好譁者或設誣辭汚衊侯侯行愈¶
厲焚香矢于神曰某行負朝廷欺民庶神不吾祐否則有¶
以直吾枉粤𣈆而譁者死民益駭嘻凡為天子命吏惟誠¶
可以格天微而至於昆蟲草木其感&KR0063;捷&KR0002;影響況於逆¶
虜乎况於醝丁乎侯以中原世禄家為朝廷風紀臣不幸¶
不楊聲虜庭喻禍殉固難及司海王之賦究治本而力行¶
之又不幸為猜旤者所害遂矢于神神報之&KR0002;響嘻民可¶
欺也天其可誣哉吾悼世之横吏受方伯連率之&KR0009;者欺¶
<pb:KR4d0585_SBCK_003-5b>¶
公罔上鍜錬民以遂其妍天&KR0002;罔聞者未定故也定則寕¶
有遺噍乎吾嘉王侯之能以誠任諸巳又能格諸神録其¶
治行為他吏勸云¶
　　送華亭縣丞盛侯秩滿序¶
昔西門豹為鄴令魏文侯誨以就功成名之術無他使其¶
取諸人以為善而巳耳鄉邑先受坐之士必敬而禮爭之¶
又使求其掩美揚醜者参驗之蓋以幽莠似禾驪牛似虎¶
白骼似象武夫似玉此物以似而亂真者取人亦然其得¶
不審虖廣陵盛侯彦思二尹于華亭下車之初首詢邑士¶
之先受坐者以師禮事之其次可友者以友義待之又必¶
於掩羙楊醜者覆而信其人其人之翻覆傾危者逺而去¶
<pb:KR4d0585_SBCK_003-6a>¶
之如避仇敵故其取諸人以為善者不可數計旁及乎方¶
外之士亦所不遺故其為治最績徹上府民之頌聲不歸¶
令長而歸之二尹一考之内二易令長如閱過客而侯安¶
於佐位覆如令長民恃之如慈親戀戀焉惟恐其秩滿而¶
去也嘻二尹之賢于令長也可知矣探其治本則聰明不¶
作智數不自用而為吾聰明智數者取諸人如西門豹而¶
已耳彼三易如過客者其道相反故其&KR0278;劣之判如此上¶
府才其䏻賢其德陞以佐大郡賓省幙又何過耶其去也¶
方外士自延&KR0159;而次凡十人徴吾文以餞别故吾樂書其¶
治為侯之贐且為他吏之&KR0134;云¶
　　送團結官劉理問序¶
<pb:KR4d0585_SBCK_003-6b>¶
至止廿六年秋七月東藩吳主行郡縣團結之政選便之¶
郡大𠫵周公躬至嘉禾諸郡而理問劉矦至淞江侯集民¶
高年用酒食禮推擇為泉𫠦綱者萬夫長&KR0002;干人下至隊¶
長&KR0002;千甲夫小相維叟贈以言歸為國主告古者團結之¶
政蓋已見於管仲之理丘丘矣仲之軍令始於五家之軌¶
卒伍定十室軍政成乎郊禍福相共綆急相死此霸國團¶
結民兵之法也然王家之兵莫壮於臨淄蘇秦曰臨淄之¶
户七萬計下户亦三男丁三七可二十一¶
素富而實其俗鬪雞走六六轉喻鞠車聲擊而人肩摩也¶
故齊之國以臨淄而强天下莫䏻當世降五季則團結禦¶
冠者適以長㓂民有𫠦謂白甲軍者又皆不受令於公家¶
<pb:KR4d0585_SBCK_003-7a>¶
者也梁真明五年吳團結民兵徙保衛鄉里今侯以文武¶
才畧輔國主之政為國理兵管氏之令其有不可奉行者¶
乎君將印侯以呉藩屬郡之民如齊臨淄者有幾哉不則¶
吾懼所結者大抵五季之白甲而已耳於乎後世霸國不¶
患世無功而患無臨淄之民也吁安得民如臨淄者無侯¶
論伯國團結之政也哉¶
　　余公𠫵政序¶
𠫵政不見官於周起於後魏隋唐因之亦職相者或有不¶
及故使𠫵焉職雖下相一等而抗其職者在焉則貳台衡¶
燮武化蓋亦行相事矣参之位也不亦重已㢤非老成有¶
謨議堅疑匠勁正者弗足以居之淮行有在呉門太尉張¶
<pb:KR4d0585_SBCK_003-7b>¶
公實領之𠫵預其政者或出自辟而自辟者非一已好惡¶
之利亦公論之出也秦陵俞公希賢嘗以正諌居𠫵諮幙¶
府諫有不從輒求去凡上　府有大刑政大與禮必先預¶
其議反覆裁訂至當其可而後止府中稱骨鯁臣予聞昔¶
忠肅魯公𠫵大政權貴人憚其骨鯁自為魚頭𠫵政公以¶
𠫵諮府骨然𠫵政相垣其不為魚頭魯公乎然昔之魚頭¶
内忠於天子昇平之朝今公匡救於藩國及正之日其糾¶
撥亂邪風力&KR1006;&KR1006;焉者不又難於昔之魚頭乎於戲一邪¶
正之進退一國之安危繫焉惟公之系安危者至以身之¶
去就爭之吾見上公府之有人而淮之民蒙利利及以江¶
浙之民者於公是已予辱與公友樂公有操而期公之有¶
<pb:KR4d0585_SBCK_003-8a>¶
為故敘以言之公必有以證吾言之不人妄也¶
　　送提控案牘李君秩滿序¶
府控牘官視大郡照磨官不出吏部選而二十石以實禮¶
禮其人者為其贊治於二　華亭以户口之庶升松¶
江㑹府賦稅輸四十萬自淮兵度江駐呉為方而松以近¶
輔雄𦂳為呉大牙地初以將官帶二千石事馬步帶法曹¶
邇者兵革稍戢郡府還牧守而別篤判推尚多缺焉幕言¶
提控案牘二其分&KR0009;者豈帷文案哉官民僧道及海塗土¶
舊之賦加舊十六户口徭役獄訟𦗟斷營造供億亦倍蓰¶
於曩時雖府長得人而幕佐之材長亦不能主辨故其選¶
也必擇才具絶人者居之其責比古長史司馬而功居半¶
<pb:KR4d0585_SBCK_003-8b>¶
刺其罷軟不勝任者不敢覬而處焉邗城李君實氏輟淮¶
東憲史居控牘千松户口徭&KR0229;獄訟𦗟斷營造供億加以¶
一時濬河築城漕饟之劇皆能相其府長了於從容談咲¶
之頃上不失責而下不寡恩野無怨聲府有坐嘯宜為長¶
𫠦賓禮異於罷軟不勝任者今秩滿去長如失其友寮如¶
失其師民父老如失其蓍蔡衛石其行也張子西𨵿之外¶
父老談道其能且賢者謁文於會稽楊某以祖之予客松¶
耳目其贊治者與父老之言合於是乎書九月初四日其¶
交承維揚秦文繹彦思求書上軸¶
　　送張先生赴河南幕府序¶
昔孔門諸子言志有勇士有辨亾有聖士之分而聖士始¶
<pb:KR4d0585_SBCK_003-9a>¶
可為王佐才也子路願得白羽如月赤羽如火鐘鼓者震¶
天力槊者連理將而攻之前無敵國夫子許以勇士者其¶
人也子貢欲素衣縞冠使於兩國之間不持尺寸之兵升¶
斗之糧使兩國相親如弟兄夫子許以辨士者其人也惟¶
顔淵異二子之撰願相明王使城郭不治溝池不鑿陽和¶
調人物繁阜鑄庫之兵化為農器夫子許其聖士者此也¶
余為之嘅然曰聖門諸子不幸生於亂世而有可以强兵¶
可以排難可以宰天下而安百姓者其才無不備由賜之¶
强兵排難者隨才以見矣大不幸顔淵之相業不見於時¶
也吾嘆今世果無其人乎抑有而無國君以主之乎吾不¶
得而知也廼者河南省詧罕公以天下天將軍佐　天子¶
<pb:KR4d0585_SBCK_003-9b>¶
中興不逺數千里起張先生某于天台鴈宕之間先生隐¶
居避世學顔淵之學者也學顔淵之學則志顔淵之志今¶
赴河南繇之見明天子將以顔淵子之望望其王佐之¶
治已吾聞河南公幕府有君子營者五千人奮長戰盈三¶
軍如由之能者有其人矣謄辨古伐甲兵加賜之能者亦¶
有其人矣顧未知銷兵爲農器撥亂還王道者有其人乎¶
無也果無也吾扵先生屬之先生能展顔子之𫠦能使由¶
賜其人無以施其能則河南之業成矣先生之志行矣慎¶
勿曰蘭茝不與鮑魚同肆臯夔不與遂比同時¶
　　送張憲之汴梁序¶
會稽張憲與奉元趙信俱游吾門二人者各負忠義之氣¶
<pb:KR4d0585_SBCK_003-10a>¶
經濟之才而未過大知已以施諸行事也至正甲午憲嘗¶
以布衣上書辨章三旦公公竒之列置三軍之上出竒料¶
敵言一一中表為某官非其志弗就乙未春㓂復陷常湖¶
又以策千苗部之總兵者不能聼輒去嗚嗚泣下釃酒祝¶
期偉人佐世太尉張公聞憲名辟以行人俾游説江東且¶
輸平干淮安來別曰憲行必見察大將也得吾師一言之¶
敎憲有以藉扵察公矣予聞唐相臣裴度之佐主中興也¶
延&KR0259;遺傑恢復失土入縣瓠者以愬之勇獻德棣者以耆¶
之辨一武一文各適其用此𫠦以成功之易也今大將人¶
期為唐之度也豪傑歸之唯恐後顧一得一耆愬巳乎倘¶
得昇㓂不足平矣信既行予以愬期之子復踵往耆之𫠦¶
<pb:KR4d0585_SBCK_003-10b>¶
長當厲子巳子勉之使大將之門三千客中十九人内稱¶
有趙張兩&KR0009;士豈帷光吾門也哉¶
　　送倪進士中㑹試京師序¶
華亭倪中字德中予在璜溪時嘗從予游於學有異能解¶
行修志立一時行輩推服之至正壬寅浙省貢士三十有¶
二人中名上游明年㑹試以病不行今年丙午㑹試于京¶
&KR0278;其蹈海而來者即&KR0418;天對倫魁又不限南士天子親以¶
制科英子大夫詢以時政之急中以極言骨骾&KR0063;之其為¶
漢南弟一人必矣自兵興來士氣不振將二十年朝廷貢¶
舉未有卓然輩出追隆延祐泰定之盛授牒以出者𩔖亡¶
治状至是羾牒換繻更晋取逢呼吸折節以賣其𫠦自出¶
<pb:KR4d0585_SBCK_003-11a>¶
若是者豈徒辱科其辱國甚矣自漢舉賢良榮以仲舒而¶
辱以公孫宏唐舉進士榮以陸䞇韓愈而辱于皇甫鏄王¶
涯之流宋舉進士榮以韓𤦺歐陽脩而辱於丁謂王介甫¶
之輩於乎士之出於一日場屋言辭俯仰之頃遂為天下¶
後世成敗毁譽之繫如此此今天子之厲精發情而親䇿¶
子大夫務得真材之用也甲上苐句科以之榮國以之華¶
者吾有屬於中矣中尚以予言勉之期無負于師無負子¶
明天子也¶
　　送華亭主簿張侯明善序¶
天下錢粮計所百萬而吳為㝡呉州辟計𫠦百𫠦而松為¶
甲淞兩邑華亭上海歳亦一百五十餘萬自張氏來兵賦¶
<pb:KR4d0585_SBCK_003-11b>¶
繁興民力單矣重罹錢氏之禍弹萌凋喪流走者十六七¶
今逢聖明統有南北首立司農經理上畝慎選守今申¶
以農事𫠦重在乎國賦也守令于淞者往往如履陷穿則¶
以民　賦劇律之簿責者甚嚴而&KR0178;&KR0178;乎咎之及也郡守¶
林公下車未遑他事首以國賦爲第一義攸屬之官與以¶
期㑹申以賞罸而華亭主簿張侯明善所分堡社督力有¶
旨獨奏先集之功堡父老無怨言且羣謁錢史先生乞文¶
以送之予喜侯爲曹濮公卿之冑青年敏學有治才盍侈¶
之言而况重以羣公之命遂爲敘其事而以詩四章淞¶
租一百五十萬比似他邦十倍過不是乗除嬴縮妙傕科¶
下下穽人多¶
<pb:KR4d0585_SBCK_003-12a>¶
　白　紅鮮百萬艘張侯三法獨稱&KR0278;黄堂賞罰明懲勸¶
　綵帳旌功第一籌¶
　道不拾遺户不關田菜盡闢驛橋完金陵天使如相問¶
　此是蓱郷好宰官¶
　風雲有路開騏驥枳&KR0068;無巣宿鳯凰東閣相君為座主¶
　便從玉筍立朝班¶
　　送譚知事赴河南省&KR0122;序¶
濟南譚君清叔由奎章閣屬史授儒教再轉而為平江路¶
知事於幕員在經厯左然吏抱牘進不涉其筆長不敢先¶
事故府中事無鉅細得持可否君𠫵幕員以來議可贊不¶
咸一一當理府疑此未决輒就諮訪吏伏民隐未露雪又¶
<pb:KR4d0585_SBCK_003-12b>¶
能發白之同列風㦲以君振長官賓對以君肅然猶以不¶
得行平生志為慊慊年考未滿而河南行省辟為屬&KR0122;濱¶
行呉人士為祖帳西風門而乞余言以為君贈予惟今之¶
負才而仕者往往限資格以為進退而吏部以恒格外榮¶
選用之科或一　輒遷甚近者　月四三月未嘗¶
有及考者吁用賢法富爾也今譚君暴起身閣史不二十¶
年躋七品秩贊留守佐行　其才名操行足以　於時¶
而行丞相府又推中朝選用之利　急　之務曷　是乎¶
夫河南為省控要㑹於四方禮樂文物海内之所贍而尚¶
為者也君出賛重裨政今以成行丞相方面之功亦可以¶
少伸𫠦用矣用彌天聲彌振　中朝急　者又以選用法¶
<pb:KR4d0585_SBCK_003-13a>¶
拔而進之由是以佐相府者上佐　當守以大流惠于天¶
下豈不在譚君乎哉惟君益勉𫠦至以畣𫠦選而己耳至¶
正七年十月廿有二日序¶
　　送陳汝嘉漕&KR0122;秩滿序¶
國朝入仕之門莫尚進士科然士之懐抱才藝者不能入¶
由科而進也轉科之業入司積吏為起身者制書亦許之¶
　　者以司櫝更櫝勞而階于宰輔者亦往往有焉不必¶
其　於進士科也華亭陳汝嘉世業儒始以文學自奮躓¶
於場屋於是周毗陵郡侯薛公之辭為司櫝吏及考漕府¶
復以汝嘉之才復辟為案櫝之司今復書考又將轉之於¶
師閫過此則陞省垣入流品官州縣而有民社之&KR0009;矣吾¶
<pb:KR4d0585_SBCK_003-13b>¶
聞汝嘉之吏于郡也亷而克勤佐其守以行者厯厯可稱¶
道居漕府也屢駕風　涉洋海周之以智慮濟之以忠誠¶
故調栗至京如履砥道而往功捷而數　折明上所眷其¶
勞而賚之者甚厚嗚呼以汝嘉既往之行觀之則將來之¶
績蓋有可言者已汝嘉年方强而志甚速循格而進都窮¶
秩食厚禄可指日俟况其材實益茂聲猷益大執政者一¶
汲引之踰資級而上則世之　吏起身階至宰輔者¶
吾不敢　之期汝嘉乎惟汝嘉之母曰吾不得上賜進¶
士出身為儒者詬病吁彼進士出身庸詎知其踣而不得¶
峻躋其格極者又豈少也哉其行也呉之大夫士咸賦詩¶
以餞之而取余言為敘首云至正七年秋八月廿有一日¶
<pb:KR4d0585_SBCK_003-14a>¶
　　送陳仲剛龍頭司丞序¶
番昜陳君仲剛由貴溪主簿遷浙之龍頭鹽司丞見余錢¶
唐以余嘗令於亭請曰君獨無言教我乎余曰治莫難於¶
亭也乆矣治農者農出租税視旱澇有所蠲置治事者異¶
是歳集盈數約以三伏伏計以旬旬虧則簿貴歳虧則禄¶
奪爵貶其著為令甲雖飢饉之年雨澇之月不得以妨工¶
控愬此職於亭者之難為也漕府飛符蚤夜下督責吏火¶
急如律零更鷹擊毛摰徴其私者甚於公而亭益憊矣亭¶
官出語為亭地即以格令甲坐之即坐又不得損職去&KR0013;¶
繫徽纒如胥靡之徙故職於亭者往往不得不蛟蜃其性¶
牛羊其民人苛誅趣辨以為竒功且可擅名聲資進取豈¶
<pb:KR4d0585_SBCK_003-14b>¶
弟仁厚務爲善政覆不足爲賢而重得咎旤然則鹺無善¶
政勢端使然也君豈弟仁厚人也善政施于貴溪之民而¶
移之于亭得無法乖其政𫝑格其志耶然而君子爲政與¶
其不得譽於上或者苛誅趣辦爲竒功不知其下之病而¶
上之累益甚矣故鹺病至今日而極非亟理其本雖筦桒¶
不能善其後也大司農方思治病之本減佑直以通民食¶
蠲羡&KR0725;以紓亭方截目更新吏專選亷良勿俾竒刻者重¶
病之君新吏也奉法順率與亭更始善政之行適㑹其時¶
矣司之令豫章胡君余所善更以余言講求其本末異日¶
課浙鹺最者不與龍頭第一將誰與¶
東維子文集卷之三¶
