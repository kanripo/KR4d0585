# -*- mode: mandoku-view; -*-
#+TITLE: 東維子文集
#+DATE: 2015-09-11 16:30:44.536764
#+PROPERTY: ID KR4d0585
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0308-021東維子文集-卷第二十一.
<pb:KR4d0585_SBCK_021-1a>¶
東維子文集卷之二十一¶
　　　　　　　　　　　會稽鐵厓楊維楨廉夫著¶
記¶
　天風海濤樓記¶
呉閶關之而其地清曠平衍去海僅若干里有築層樓¶
與海湧峯之小呉軒相埓者其主或招海内豪客燕處¶
其上八&KR0551;洞闢近見風濤汹湧在足底樓若浮而逝也¶
全酌客以酒曰景&KR0002;是䏻無言乎客亦酢酒扵主人樓¶
惡名主曰未有以名敢請客遂稱天風海濤主以為然并¶
以記請客曰壮天聲者風也而不知大塊之噫者聖也¶
壮地險者濤也而不知曾瀾之積者信也故聖於隂昜¶
<pb:KR4d0585_SBCK_021-1b>¶
莫如風信扵晝夜莫如濤風之生扵天執之而不得逐¶
之而不及惡究乎聖哉濤之岀於海禦之而不止激之¶
而不回惡察夫信哉天地噫而為風隂陽以之鞲萬物¶
也江海積而為濤晝夜以之凖萬古也風之聖濤之信大¶
矣至矣及風天與海濤相薄也蓬蓬然起歙乎上嚢¶
填乎太空不終日而萬里若一磅礴相射與激水之¶
濤相軋吞天沃日走&KR0411;貅而吼犀兕獸駭于野龍拔¶
于淵極天下之神觀無出此吁海濤不揚而安乎淵静¶
大風不振而安順乎和委天下之神&KR0026;曷有焉惟人亦¶
然厄扵窮巷逃于深谷患難奸其外煩懣忍其中然¶
而厄與鬱相遭而激諸意氣之頡頑發諸悲歌之感¶
<pb:KR4d0585_SBCK_021-2a>¶
慨而天下稱竒曰丈夫士固不可以無竒也而竒不生於¶
竒生於變故不鋧變無以知其竒不鋧竒無以見神也¶
嗚呼戶牗之¶
　錫老堂記¶
華亭環南六十里為西川有老人曰殷純父氏者年八十¶
餘無　衰憊態老人失子而得女二其長債曰顧審之¶
氏居老人甥舘以終養且名老人燕處之堂曰錫老蓋¶
&KR0059;賀老人之年髙而假魯人煩燽之詞以為意也吁養¶
外甥舅氏&KR0002;審之氏者亦可謂恭也已矣審之以老人之¶
姪孫奎受業予門遂因奔請錫老記予讀魯頌泮水¶
之章其詞曰永錫難老順彼長道難老者難&KR0002;出於¶
<pb:KR4d0585_SBCK_021-2b>¶
天錫不知固有難老之道而有以為錫之耳故曰順彼長¶
道老人寔以之老者既無多男子以&KR0502;其愛憎家又饒樂¶
素無服食窘其寒飢又求清靜術樂之遺棄夫嗔喜愛¶
慾朝市之勢要聲利也皆其難老之繇而詩人所謂長道¶
者抑吾於老人之錫者有感焉者昔者宓戲晨辳氏之民¶
暝之&KR4552;蹎不知所以然而然是以永年黄帝堯舜氏之民職¶
職植弗天是以難老後世之俗不然&KR0767;文之煩稱也機譎之¶
互确也百状俱作萬怪横生水竭山崩宵光畫㝠石言大¶
疴夏霜冬雷同不繆盭是以有父終其子兄終其弟者求老¶
人之善自飬夫長道謂黄帝堯舜氏之民兆歟今　聖天¶
子疾民之偷　偽還淳思納斯民於春臺熙曍之域以黄¶
<pb:KR4d0585_SBCK_021-3a>¶
唐&KR0007;恵格于上下旁通于四裔四裔之民不言而自化錫老之¶
福且家至而户達何啻老人氏一堂而止哉吾&KR0005;與人聫茵¶
並几酌春酒堂上彈琴吹竹歌上古大庭氏之風以待逐¶
俾奎復于老人刻諸堂為記¶
　　江聲月色樓記¶
浙江秋濤之壮秋月之英相上下月之英至秋分而極盛濤之¶
聲亦至秋分而極壯濤與月一氣之得故江聲月色為天下兩¶
竒絶也江反流溢而東南行其溺為湘湖湖之陽岐夀諸峰¶
㦸而筆立腋江肘湖而襟諸峯之秀者則韓氏惟新之樓¶
有焉元統元年秋惟新氏嘗觴于樓之上請予名樓予命¶
之為江聲月色而記則未遑也惟新氏去世且十有餘年而¶
<pb:KR4d0585_SBCK_021-3b>¶
其孫奕來從予游猶知致祖初志以記請嗚呼世之言聲色¶
之樂者有矣楚眉衛殖春韶月秀狎憑而眤茵爭憐而競¶
悦悲絲烈筦朋從旅進鳳鸞嘯而鶯燕鳴引霓而諧調者¶
若出金石此世之所謂聲色而人人之甚欲者不知甚欲必¶
有甚惡故曰狂夫樂焉智士哀焉然則聲色之&KR0009;於俄然¶
漠然之物而元其甚欲甚惡之累不為樂之至也哉今夫江之¶
聲實以潮嗚乎天下其疾而哀也如風雨其突怒如雷霆其¶
却而逺也如松風笙鶴人不以為聲而為聲之至也月之與¶
潮相得而勝也其動如銀汞其起如金城其鋪而平也如¶
積雪千里人不以為色而為色之絶也兹非悟其妙之微殆未¶
可與耳遇目觸者同日道也吾留吳下久不見江月雄&KR0026;¶
<pb:KR4d0585_SBCK_021-4a>¶
秋且分矣業将與生買舟大泖口泝呉江抵海門夜泊湘南¶
據胡床樓上以&KR0259;有樓之竒觀曰聲曰色探天地之大祕藏¶
也則凡天籟之有聲皆吾韶釣天文地象之有色皆吾之西¶
子南威也嗚呼樓之聲色若是取之無竭用之无禁而嗜之¶
无荒是真樓之大祕藏而爾祖之樂以終其身而且以遺爾子¶
孫傳世之玩於無窮期者乎生歸試誦吾言於父兄間爾祖¶
有靈必以予言爲信¶
　　舒嘯臺記¶
雲間謝仲允氏甥館在石湖之隂館之左个植花木爲築治¶
園堂其中命之曰舒嘯名客至允必延致于是今年春嘗觴¶
于軒&KR0001;酒酣爲予作蘇門之音且以志請按說文嘯者¶
<pb:KR4d0585_SBCK_021-4b>¶
蹙口成聲也古詩人以嘯與歌亦言則知嘯亦蹙口之歌¶
耳不無五音之協五音協則金石絲竹可&KR0013;時&KR0098;出名姬¶
童鸞者佐酒吾&KR0005;以玉&KR0327;尋其聲座客擬馬相如為樂府¶
命之曰紫鸞回然采其音付童鸞歌之以備晋成氏子嘯聴¶
之闕也雖然吾聞宫為君商為臣角為民宫荒則君驕啇¶
陂則宫壞角亂則民其怨嘯協於宫使子聞之温舒而廣¶
大協於商於角使予聞之方正而好義惻隐而好人吁此&KR0098;¶
之心聲也不知代之君驕宫壞而民怨也苐未知聞蘇門¶
鸞者亦有是否人不知其心聲之得則乂烏知其嘯之舒者闓¶
敝和平不媿晋處士者聊抑予聞劉越石在晋陽清嘯胡&KR0016;¶
聞之悽然而退嘯之感人者又如是今西北之冦閉塞&KR0028;梁¶
<pb:KR4d0585_SBCK_021-5a>¶
&KR0098;能以越石之嘯慷慨激烈者使風雲動揺煙塵猝起又¶
孰畏乎關梁之孽哉允勿靳是擬相如者又當作為出塞¶
入塞以繼短簫鐃之曲也嘯之舒哉不亦韙哉¶
　讀書堆記¶
予入淞首慕顧野王讀書堆者在亭林蒼翠間未果往也¶
上海&KR0474;慧自稱野王氏后介其師去東老人來請曰居之左个¶
闢室蓄古今書數千百㢧貽其嗣達妙襲名於讀書堆敢丐¶
一言以記記未及今年予逰鶴沙順流下黄龍江抵滄海觀¶
濤泊舟古精藍下主僧出肅客廼慧也見其二子即妙達也¶
夜分張燈敘舊話遂為援筆誌書堆夫書之&KR0014;蔵者不難¶
能讀者難能讀者不難&KR0014;用者難也書蔵而不讀與無等¶
<pb:KR4d0585_SBCK_021-5b>¶
書讀而不用與不讀等張茂先蔵書至世乗而茂不善厥終¶
李賛華載書數萬卷亦無捄於僇身非有書而不善讀讀而¶
不善用者與代之衣&KR0227;家有積書如祕府至再世三世懵與書¶
隔甚至售為聲伎資吁可悼也已若慧之書堆髙潔亭林¶
磨水火而堆不毁經兵革而堆不遷使達也妙也又能翺翔¶
於堆窮探力取以為脩業地非書之善藏而有善讀者歟¶
苐未知達與妙之善讀讀之善用者何如耳宋聰道師善¶
讀書一覧即　書　人叩則曰書貴行復何讀此方外士¶
讀書法也惟二子以之至正二年夏四月卄六日¶
　　夢蜨軒記¶
有客三人者過夢外夢道人談夢一客吾夢為&KR0007;駒一客¶
<pb:KR4d0585_SBCK_021-6a>¶
曰吾夢為蜩唐一客曰吾不夢達魔而為達魔者所以夢起目¶
歌曰巴中老人&KR1500;仙橘化為達魔無處覔隨風一夜到漆¶
園果入南華鬼無迹蜩唐者亦歌曰腹育出尸出宫風為¶
食芳露為飲月令老翁候我占識侯能鳴復&KR0014;瘄玄駒者¶
亦歌曰大槐王臺臺九㳫充州一怒成烏合有時東海去觀鼇¶
焉䏻死我鯪鯪甲道人曰夢&KR0007;駒者志富貴者也不知縁几¶
登至尋人飲食而有焚如之&KR0894;富貴何在哉夢蜩唐者志清¶
高者也不知吉&KR0423;執翳而搏其後黄鵲又從而利之使漆園¶
丈人捐彈而返走清髙何在哉惟達魔夢我者亦不知我夢¶
達魔則志於物化與物忘彼我殆與造化游與大道㝠者也¶
古之人得之者惟南華真人也予弟子文璧氏持縹文冊¶
<pb:KR4d0585_SBCK_021-6b>¶
來曰此某夢蝶軒集也請先生一語遂書此以遺之夢外夢¶
道人者㑹稽楊維楨也¶
　　真仁堂記¶
雲間陸和伯自其先公某五世為良醫其藥區為真仁之堂¶
未得儒先生之言以記和伯因予友吕輔之氏見且請記夫仁¶
一惻隐之良心出於天而素無偽者也然世之行仁者則有¶
誠不仁辨也梁惠王移民移粟非不仁而其心在於闢土地¶
則非飢民為也宋襄公不禽二毛非不仁而其志在於求諸侯¶
則非老人為也若是而言仁君子謂之偽可也仁之誠者必¶
若禹稷湯武而後可禹視人溺如已溺稷親人飢如已飢湯¶
不忍人之塗炭武不忍四海之荼毒此誠於仁者也吁此聖¶
<pb:KR4d0585_SBCK_021-7a>¶
人達而在上事也和伯不仕者也不有顔子之仁乎顔子願得¶
明主而輔相之其曰願無伐善無施勞此顔子之仁未達禹¶
稷也故孟子曰禹稷顔子易地則皆然陸氏世隐于醫而其¶
仁之真積者當厚矣使繼之者有一念之偽則豈得為真¶
仁也哉和伯學岐黄之外習吾聖人書&KR0014;充之以顔子之學¶
善無伐則善無偽矣勞無施則勞無偽矣無偽而仁有¶
以同乎天下矣老人之老無以異乎吾之老㓜人之㓜無異¶
乎吾之同胞兄弟也吁其為人也誠矣至矣雲間之疲癃¶
殘疾困而無吿於人者尚有出於陸氏之仁之外歟夫子語¶
顔淵曰天下與仁吾亦&KR0005;屬和伯云書諸室為記¶
　　海峯亭記¶
<pb:KR4d0585_SBCK_021-7b>¶
吾鐵門有貞秀峰者其為人爽朗有竒氣&KR0007;格髙情¶
恒在物外每登髙逺跳若見東方生所稱三神山厯厯在¶
眼底築亭鳯洲上名之曰海峯余遊海巫山生邀過鳳洲¶
登其亭與之談仙家久視事因以記請按東方朔書謂海¶
之東有三神山曰蓬萊方文瀛洲周廻五千里隔弱水三¶
萬里非蜚仙不&KR0014;到審是則三山不惟不可到亦非世眼¶
&KR0001;能覿也錢惟演賦逺山詩有秀出海三峯之句亦想像¶
而賦之耳惟演不&KR0014;有諸自貞秀顧欲有諸亭亭果有海¶
峰乎無也秀曰吾得海外三峯竒覲於眼之所無者求¶
於神而不求於迹也此非道與神合心與化并者不能得¶
之得之則海峯不在海而在吾亭不在吾亭而在吾方¶
<pb:KR4d0585_SBCK_021-8a>¶
　寸蔵宻之地耳奚知有三萬弱水之隔哉予韙其言¶
　而録之座客有謌海峰之謡而被之琴者歌曰¶
　　神峯在何處　雲在東海虚　下負六鼇首¶
　　上托羣仙居　世人尋地脉　弱水墊輕羽¶
　　高人坐燕上　天游以蜚車　揮斤九清表¶
　　飄然隘中區　咲呼一蓬粒　貯在壷公壺¶
　幷録為記生名沐姓錢氏自號瓊臺仙史云¶
　　　靜學齋記¶
　吳人張氏性之以岐黄氏之術為學而東陽柳先生扁其¶
　燕處之齋為靜學閱三年自予宗伯振君求余文為記¶
　予叩靜之説於岐黄氏之書性之曰為懼懼無為欣欣婉¶
<pb:KR4d0585_SBCK_021-8b>¶
然從物與時偕行譚而不治是謂至治非靜無以得之¶
也予曰此非君子之靜學也諸葛武矦之言非靜無以¶
致逺又曰躁不䏻以理性此靜學旨也靜句躁君也性¶
之其有意於理性舍躁之君治之以何哉性無有不善理¶
之則從亂之則凶性從必生性惡必殃自然理也性之以岐¶
黄氏之術務於生人靜學之地其必有得生之本者歟木¶
得則道無不生矣雖無抑吾又有進於是者人生而靜天¶
之性也靜之之初不容說也愚者昧之聖人復之爲大道¶
之宗萬物之本也非虚無之境寂滅之鄉窈窈㝠㝠之¶
物也感而通之靜之微也動之機也嘻使靜而不機動¶
也奚以資生動而不根靜也奚以資始老氏之言歸根¶
<pb:KR4d0585_SBCK_021-9a>¶
曰靜是謂復命蓋與吾言性者近矣性之既知靜學以¶
理之復知靜根以機之黄老氏養生之道尚有大於是者¶
乎唯遂書諸齋以為張氏靜學志至正七年冬十月¶
初吉記¶
　游菴記¶
古者四民各有所處士處閒燕工處官府商處市井農處¶
田野母使雜居見異物而遷焉此四民之居有定止而業¶
有顓&KR0014;也後代民始有出於四業之外者則曰游民游民¶
不得客於先王之世而後世縱焉此四民之有專能者寡¶
矣子方唶於是而客有以游菴為名且徴文於予者曰劉¶
子與氏也子輿以居無定止而名菴曰游其子輿之不幸¶
<pb:KR4d0585_SBCK_021-9b>¶
不生於先王之世乎抑幸而不生於先王之世得不專四民¶
之業而由於游也子與氏好學之士也以游自由而不得比於先¶
王之民是棄人也烏得為士乎子與之游游其居未嘗游其¶
業也蓋子輿幼時侍大父居其所長而侍父居某所親殷而¶
廬灾今又徙秀之廣陳所未知老而歸也迄今于何&KR0001;望望乎¶
如浮屠人之&KR0009;四方仲尼固曰東西南北之人也此游菴説也嗚¶
呼戚施直鎛蘧蒢&KR0041;璆侏儒扶盧曚瞍脩聲聾曠司火¶
古者疾人猶不致於游而且為官師所材而職其&KR0014;&KR0002;是子輿¶
氏鍾美天質懷抱利器而又敏扵問學其官師之&KR0001;不裁者乎¶
不得比夫先代之游民而棄之也諗矣惜吾位下官弗遑稱¶
似其人也故重言之¶
<pb:KR4d0585_SBCK_021-10a>¶
　　五湖宅記¶
海虞繆仲素新治鉅艦列几格置琴書其中茟床茶竈相¶
左右容客可數十人時時遨湖海間且命其名曰五湖宅吾嘗¶
與之讌是宅于具區之上仲素&KR0005;觴有請曰吾宅五湖倐東¶
忽西動而未嘗動止而未嘗止實&KR0007;真子之隣也曽不知世¶
間有百萬買宅之宅先生既止予宅得無言乎予笑曰異哉子¶
之宅其宅也今夫一畝之宫一區之宅必相陰昜度原隰未聞¶
卜以吾因子宅有感矣王侯邸第之相甲也其穹焉如天深¶
焉如海食客數千百指粉黛之人填樓而牣國風雨不動安¶
&KR0002;泰山自謂享於身傳及於後之人無窮也而近不十年二十¶
年逺不二世三世宅已姓於他矣豈若子之宅若動而能静若¶
<pb:KR4d0585_SBCK_021-10b>¶
　危而&KR0014;安&KR0002;邇而&KR0014;逺而且免傳舍之累也哉然物莫大於¶
　宇宙而尤莫大於心善論心者謂之寸宅坧寸而大天地不¶
　能容太虚吾室也八荒吾庭也日月吾扃牗也視子之宅五¶
　湖一粟而已耳子之四海一區而己耳&KR0014;由五湖以卒返斯宅¶
　也居其居如鈞天廣居下睇地間渠渠夏屋真　殻哉況¶
　湖之一粟乎仲素憮然若有所得釃酒臨風起而自歌曰水¶
　之國&KR0006;秋秋水之宅&KR0006;浮浮招&KR0007;真以友&KR0006;鴟夷之與逰又歌¶
　曰太虚&KR0006;吾序八荒&KR0006;吾隅居丹臺之廣居&KR0006;吾不知宅之¶
　所如併録為記¶
　　　書題(附)¶
　　　書烏馬沙侯德政記後¶
<pb:KR4d0585_SBCK_021-11a>¶
契世則以所著烏侯梅前州政績碑示余中敘禦畬冦一事尤¶
詳余未識烏侯而世則之文可徴也因撫㢧嘆曰自罷侯置守¶
而吏之識守土義者尠矣古者諸侯分土受之於君傳之於祖¶
國存與存國亡與亡郡縣一裂吏卒三歳一易疆場有變輟¶
望風引去閒有與城社共存亡者非出於其人之天性則學問¶
之力也烏侯奉　天子命守梅城教千里外衆委敵而奔而¶
矦獨誓與城社共存亡外攘虎狼卒完其竟往來羅李二¶
冦弄兵南徼至動三省兵禽獮草薙而後已使守汀漳吏¶
有烏侯者在焉則又何致狼籍城保為吾民荼毒哉子思居¶
武城有越冦至盍去諸子思曰伋去君誰與守烏侯䏻為子思¶
之&KR0001;為其亦有得於學間者不誣矣推此節也為晝邑之蠋睢¶
<pb:KR4d0585_SBCK_021-11b>¶
陽之張平原之顔扶竪世教以利國家者固同一義也烏乎烏¶
侯之志節其可畏巳哉文士頌其績者衆矣而守土之義未¶
有發焉余故特發之至正十年六月廿日書¶
　　書錢氏世科記後¶
爵位之禪有延於數世者而文藝之傳及三葉者寡矣豈非¶
爵位固本於世澤而文藝之濟美尤得於世德之至難者乎¶
通川錢氏在宋淳熙迄于咸淳四世以經學領鄉薦者昔干¶
人擢春官第者二人世科之盛猶未艾也而又有經學領延祐¶
丁已之薦於是入本朝且五十年矣錢氏之澤何其長也歟¶
吾聞鄉人俞日華氏曰錢氏之先曰聲逺公曰景髙公者皆能¶
當冦盜時守衛其鄉又力城通川民免渡江避兵之患其鄉¶
<pb:KR4d0585_SBCK_021-12a>¶
民到于今思之嗚呼此固錢氏之世德歟有世德者子孫必顯理¶
之常也雖然今觀世之顯子孫顯以貴富不知務德而蓄于身¶
以及其家者多矣則固不&KR0002;子孫之文且賢爲顯爲可人也此¶
余讀錢氏世科記而慕之又爲之署其說云¶
<pb:KR4d0585_SBCK_021-12b>¶
¶
　東維子文集卷之二十一¶
<pb:KR4d0585_SBCK_021-13a>¶
