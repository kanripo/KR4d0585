# -*- mode: mandoku-view; -*-
#+TITLE: 東維子文集
#+DATE: 2015-09-11 16:30:44.493949
#+PROPERTY: ID KR4d0585
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0308-020東維子文集-卷第二十.
<pb:KR4d0585_SBCK_020-1a>¶
東維子文集卷之二十¶
　　　　　　　　　　　　會稽鐵厓楊維楨廉夫著¶
　記¶
　建德路重修兜率寺記¶
寺在&KR0511;治西二百步按圖志建於唐神龍初名中興景龍元¶
年改龍興開元中改開元宋大中祥符元年始改名今人¶
呼陳尊宿道場者唐未有僧道明居之一時緇素居重¶
加性尊宿太守陳操師尊之事見傳燈宋南渡紹興¶
五年虜宿兵于寺寺燬十七年郡守蘇公簡至天中節齋¶
禱歳必岀郊詣烏龍寺昕夕靡便遂呼寺僧祖照者¶
經畫土木事十九年寺復興事見龍圖學士羅汝楫記¶
<pb:KR4d0585_SBCK_020-1b>¶
距今幾二百年幸脫冦焚而妄庸者居之視逆旅舍不¶
翅支房別院盡化艸莽惟大佛殿與宿鐘之樓僅有風¶
雨至正十五年鳳山僧真如師來主寺席嘆曰予不遇蘇¶
使君五百年尊宿道埸其過遂廢已乎力以起廢為已¶
任坐役逺近大家善散其宿居以相吾成績經始是年¶
之冬越二年春告成大殿鐘樓因舊之外山門兩廡法堂¶
戒壇與夫庖庫圊湢皆出鼎建荘嚴三佛大像傔侍¶
者六湧壁金翠供張之具一一完整師介予友童原¶
謁文為記予方悼世梗化者伏尸至數十百里割膾醢¶
肉餧鴟鴉狗鼠者皆基於衆生一念之烈師以梵化行三¶
吳吳人爭歸之貧者投力巧者投技貴富者投金粟土¶
<pb:KR4d0585_SBCK_020-2a>¶
木之輸盡良材宻石金碧之區遂為一方冠可為師之化¶
制能也而又有大者焉吾聞法王妙利延被有情不嚴而¶
威不疾而速我朝所以殖西教配黌廟也遲(去/聲)其効於必¶
世百年之乆而未得也何師䏻以大法王力圖融一切法性¶
成就一切福德消惡氛於江表除青癘於海澨使萬年¶
皇圖有以繫中興治綂非徒以兜率之龍光亦師之道有¶
以振本教矣師聞言曰善哉大哉請勒諸石以為記師名¶
儒氏乎自㓜讀書神解過人長從五結山佛日禪師講¶
道要禪師每屈且嘆曰吾道東矣繫之偈曰¶
　佛現諸王身　身住百佛刹　建無萬化利¶
普遍河沙界　悟此化利者　是為大知識¶
<pb:KR4d0585_SBCK_020-2b>¶
　　一念生豺狼　父子化敵國　霄光晝晦㝠¶
　　生齒盡凋耗　兜率世教師　佐我國王化¶
　　山木與魚鱉　咸歸大佛道　無有一兇孽¶
　　非我王衆生　無有一衆生　非我佛眷屬¶
　　而况讓國者　山君與海王　我誦一切法¶
　　皆隨有應現　窮樓與廣殿　如降兜率宫¶
　　供張與飲食　迺至種種有　金帛競走犇¶
　　天龍互旋繞　我若過天險　天險自然安¶
　　我&KR0002;遇劫火　劫火自消滅　一切大功用¶
　　乃至不可議　我偈非强説　得之毗沙尸¶
　　㮷首兜率尊　證我説真諦¶
<pb:KR4d0585_SBCK_020-3a>¶
　　&KR0511;安寺重建佛殿記¶
吳興郡安禪寺在子城東北按圖志剏於唐光啟中刺史¶
李師悦國郡人舍地而建乾寕中賜額居尼宋南渡嘉泰¶
中廢澧恭惠王趙師揆徙之郡城東北至紹定而燬主僧清¶
復建入國朝為至元二十一年又燬時例主僧梁漢師始¶
買寺之南距一百步吳氏廢宅轉為寺已而無咎師來法堂¶
興僧廬粗完而大佛寳殿實未建也至正七年法真師來當¶
徭煩逋積之餘齋魚不鳴法龍不吼比丘尼徒有持鉢而¶
去者師乃力振清規大樽浮費又不憚數百里艱苦持疏¶
于蘇秀雲門之間而檀施以歸既而郡吏民咸有助一椽一¶
瓦朝累暮以至周足遂經始於是年之秋越明年春落成¶
<pb:KR4d0585_SBCK_020-3b>¶
殿宇凡若干楹土木丹漆備極壮麗金資寳相以及供張¶
之具一一完好復以餘力展山門之隘起庫樓之缺山門¶
左右重翼雨廡凡前所未及者至是而完矣師以同姓¶
府判公由辰爲其父之婭而府判嘗謂予同仕于台遂¶
介判府孫桐生來求記辭不可則爲之言曰釋之爲教¶
本以勸愚俗匹夫匹婦逃租徭以入浮屠者不難也而其¶
世家鉅族有投笄落采脱洗染著以歸於究竟非其真¶
智正覺的&KR0002;有所見其&KR0014;安於是乎不則滅倫裂紀¶
不能免世教之儀予聞師笄年即有禪性蓋善根之¶
宿植也二十遂辭親岀世挿艸爲宫講第一義悟衆¶
生之於餘聞者莫不悲喜踊躍如弱喪有歸遂能¶
<pb:KR4d0585_SBCK_020-4a>¶
大勸于時而化瓦礫為寳坊其不難也夫佛之為言覺也¶
&KR0005;以覺羣生沙門之言息也&KR0005;以息欲而歸于見性¶
師演其教悉能啟羣迷為正覺轉惑為見真智而¶
無吾世教滅倫裂紀之議若爾非有功於象教者乎請¶
以是言復於師俾刻諸石為記師本郡趙氏子傳心於¶
天池信元翁悟菴其自號云至正十年十月初吉¶
　雞足山安定蘭若記¶
去桐廬縣東三十里有山自孫天子象峯南下蜿蜒盤¶
礴為岷為嶼嶼曰鷄籠髙不過百㣼蟠不過一牛鳴地¶
中突仙人座東龍西虎關鍵重疊蓋桐廬之甲勝也¶
至正甲申松峰禪師憶過此怱啞而笑曰西毒國迦葉¶
<pb:KR4d0585_SBCK_020-4b>¶
師座地有至復此耶吾自水頂趺之猶以未愜髙勝吾舍¶
是何之遂駐錫此山還名雞足結茅四寒暑學佛者¶
歸之如市檀施日不乏絶里人孫道富子蘭片地以歸鍾¶
文周寕李郁孫引又相與力成之由是起建大殿方大有¶
所講法有堂棲禪有室以及二門兩廡庫院庖湢厯不¶
十年而以次悉舉鷄足之&KR0189;峨然象王一窟矣額曰定安¶
取雞足一飛一止義也江浙平章慶童為之書&KR0035;石廡¶
西&KR0005;有所紀必求文章家登載而未&KR0023;其人余客馮氏¶
義門師介大馮君士頤徵記余聞古佛徒之開迹也&KR0011;¶
以垢面毁體攻吾若敷淡為之本挿艸為宫擎鉢為食¶
馴至蛇虎穴伏轉金碧之區鬼物悲嘯換鐘鼓之境¶
<pb:KR4d0585_SBCK_020-5a>¶
此豈世之庸妄人所&KR0014;爲哉今之庸妄者托浮屠以規兔¶
王徭志與吾民爭秋毫利髙至扵&KR0035;黨王公玉食而&KR0016;¶
逰珍寳綺繡子女狗馬過於大姓名吁其於古佛初意¶
何如耶求其人於古佛徒如憶者宜也以爲絶俗髙等之人¶
吾徒君子亦所樂與也師&KR0061;州宜春人彭氏名法憶字無¶
念號松峰初禮陜西藥佛山無極信復&KR0153;江西絶學和¶
尚識而得其道云辭曰¶
伊彼西人　教及東土　布五色雲　如一味雨¶
鷄足飛來　身毒國所　伽黎不懷　火寒水暑¶
迺樹法幢　鷄足之剛　鐘鼓孔殷　梵言孔揚¶
雲棟鱗輯　風簷羽翔　揭名定安　赫有慧光¶
<pb:KR4d0585_SBCK_020-5b>¶
　猗無念佛　為法出世　我力精猛　爾役聲勢¶
　然火智燈　千光勿替　上申固釐　何千萬歳¶
　隆福寺重脩寳塔并復田記¶
去華亭縣之北二舍近其聚為青龍鎮鎮之南曰隆福寺刱¶
扵唐天寳間寳塔七級凡&KR0002;干尺造於長慶間其徒邵文¶
知俞文富之所募縁也重修扵宋慶厤閱二百餘年風¶
雨之所經兵燹之所更土水殆不支矣主僧普善覧其敗¶
瓴斷礎不無愴然者廼發&KR0042;願白千里之大族宣慰使司¶
任公仁發&KR0023;畣其請始損貲營建實大德之三年也致和元¶
年公之子賢德繼厥志至正三年公之孫士質先述其事而¶
後締搆之精荘嚴之麗日光霞景出雲雨上佛牙祕藏¶
<pb:KR4d0585_SBCK_020-6a>¶
登崇寳輪人天鬼神瞻仰賛嘆力餘及扵大佛殿東西¶
兩㢘皆徹而一新又假錢若干萬緡為復其所失田三千頃¶
然後象説有所栖其徒有所食飲而寺之敝稍振舊&KR0026;¶
薦復遂状顛未介其鄉士王元來請田寺塔為一郡推古佛¶
牙之所&KR0009;蘇塗之顛時出光景現相載在寺紀今幸任氏¶
三世經營而壞始復完願有言以侈之予惟先王之剙民宇¶
也室奥以庇生窽竁以送死堅而為牆垣城郭而髙為臺¶
榭覧觀之&KR0001;亾聞乎累浮屠之裂釋氏書謂佛滅後鐵輪¶
王造塔八萬四千一日夜神役也中國倣之或以佛骨以舎利¶
以金玉神像唐鳳翔法門寺塔有佛指骨在焉三十年輒¶
一開開則歳豐人安天子為遣中使迎之今塔為佛牙所¶
<pb:KR4d0585_SBCK_020-6b>¶
在吾不知若干&KR0010;可開開抑何應塔之成壞實有數靈物¶
之開闔當有時塔之崇非徒靡吾民力以視外觀而已也余¶
嘗悼象教之徒未有一毛利益人而&KR0214;&KR0214;焉惟抑於人以給¶
吾氓之辛苦墊隘者望風而趨其徒益繁則仰扵人者益¶
廣主其教者既有以假佛之化現堅固相出大光明也以崇¶
厥居而復有以慮其仰給者而圖長其食工教由是而展布¶
兹非其徒之不善於彼者乎若普善者是已吾聞普善攻¶
苦敷淡業既成而行亦有以動乎人與古佛師躬勞辱而¶
有成者相師法比今之避農賦佛逃以生偷者其賢不肖¶
相萬萬已彼尸居素食務法其&KR0189;唐之説以為竟祖教而¶
訖無益扵教之殿最人目之為髙吾居之普善之蠧而已耳¶
<pb:KR4d0585_SBCK_020-7a>¶
書其説&KR0140;之使其人知所懼而且勿忘其居食之自則安知¶
後人之無致力扵其所未備者如晋善施德扵&KR0005;來者如¶
任氏云相其役者耆德曰寳曰秀曰慶曰福知事曰通曰吉¶
曰喜曰俊也任君士賈元朴居家以孝義聞便利及人者¶
不獨浮屠氏也至正九年九月八日記¶
　　惠安禪寺重興記¶
秀之惠安寺在郡治西二百夕十步按郡志梁蕭王捨宅為¶
寺以居尼唐光化賜名興善世以夏臈主寺事宋祥符元¶
年改今額紹興七年刺史王公浚明請於朝始更十方禪¶
刹命立僧眉山道立者來具見信安劉阜民記我朝至正¶
戊子寺以民火延燬赤地無餘髙昌觀師領寺事道風法¶
<pb:KR4d0585_SBCK_020-7b>¶
器素為四衆依嚮悼法廷之地一旦化為葵麥虚之徒衆或¶
浮&KR0009;他舍&KR0026;發&KR0042;誓以興復為已任不跡權貴之門不役¶
耕作之力盡棄祖父所遺資是年之秋即經始法堂方丈芘¶
風日地越三年而&KR0005;得不募而至者檀施如千鳩工治材而¶
大佛寳殿山門雨廊備極雄麗齋房庖庫各以序為三聖¶
寳相十八應貞䕶㳒大神之像莊嚴殊特所用供帳什伯¶
之具一一完好規置堅定彼攘經營者凡厯七年而汔于成¶
其徒某狀其寺之廢興本末及師履行介予老友潜居徐¶
公來請記予為之喟然曰天下廢式摩那之教於惠安而¶
觀汶起其廢也數豈偶然哉吁&KR0026;貴胄青閨之秀也一誓¶
不轉作殊勝事若此使觀為丈夫身有禄位于世其扶危¶
<pb:KR4d0585_SBCK_020-8a>¶
起仆功之書于筴者可勝道哉拆金聞金色女之教不以¶
祝顔髪住阿蘭若為出家而以發大精進悟佛知見一切解¶
脱究竟為出家蓋以法界為居大空為相而土木金石之區¶
其成其壞關于世教者有不得涉吾無壞無成之舍矣余嘉¶
觀之功能汶既廢之宫而又因其教以示佛覺之本庶有以¶
振宗風於既往衍淨社扵&KR0005;來者不窮也觀字無相鑑空¶
其號已吉安路達魯花赤忽都海牙公之孫安陸府同知¶
蠻子海牙公之子㓜即有禪性不茹葷血元統元年授¶
皇太后旨賜金欄袈裟落笄髪受戒具至正七年承行院¶
劄至本寺法席嗣于本寺隐岩靜顯師云十三年秋七¶
月大日記¶
<pb:KR4d0585_SBCK_020-8b>¶
　　方丈室記¶
儒之座云丈席釋之室云方丈仙之山亦云丈乎丈乎其二¶
教之所度而則者乎東谷上人有室在治之惠因所而以方¶
丈顔其名來見予姑蘇舍次出方丈圖請曰陸之天台與¶
海之方丈並予出世幸在天台咒所居山有金鰲玉几之勝¶
黄石仙之所留題宋髙皇之所託足已至今金鰲背上之¶
詩爲&KR1183;因山川艸木之光故吾室以方丈名蓋不目知其逃¶
佛而仙招仙而佛也西游誰吳且敷年一室之勝未嘗不¶
笑其啚以行而未有列仙儒之言以志也先生愛予厚幸¶
有以志而詠歌之方丈不在海嶠而在吾室不在吾室而¶
在吾行槖矣予在台時嘗窮勝踐過惠因所時上人¶
<pb:KR4d0585_SBCK_020-9a>¶
方脱胎九齡也今予髪已種種漂泊道路慨念宿竟不¶
翅&KR0002;在弱流三萬外也上人歸其得無辭訊某山川之¶
靈乎辭曰¶
東萬山之羅絡&KR0006;縆赤城之盤紆瓊臺方廣鬰以出没¶
&KR0006;聚仙佛之所廬東海之嵬岸&KR0006;架金梁之凌虚衰¶
靈修之播遷&KR0006;來仙伯以導輿赤子&KR0006;如魚紛望思¶
&KR0006;鼎湖嗟山川其如昨&KR0006;眇風景其愁&KR0006;予望海屋¶
&KR0006;渠渠輓飛飈&KR0006;以為車上下風雨&KR0006;出入太初下¶
視弱水&KR0006;黄塵滿區仙耶釋耶吾不知何誰&KR0006;&KR0423;從¶
　汝&KR0006;歸諸¶
　清溪亭記¶
<pb:KR4d0585_SBCK_020-9b>¶
呉之東禪寺僧文友自號松岩道人喜讀吾儒書多¶
識前言經行一時士大夫樂與之游嘗築亭寺之西偏¶
臨水之濆蒔花竹其傍故士大夫過寺者必訪松岩而松¶
岩設酒茗必之乎亭之所亭之賦詠且&KR0005;成卷矣然亭¶
不以松岩名而必名清溪者蓋清溪其師正一之號也予¶
未來呉時聞清溪君以吾儒&KR0009;迹墨氏而不縛墨氏律¶
日與士大夫飲酒賦詩以風流自命非蔬筍衲流所&KR0014;¶
窺也及來吳而清溪已逝及見其徒如松岩者&KR0014;不忘其¶
師去之十餘年而號猶存扵新之亭非其學得於吾儒¶
重本之義能&KR0002;是乎宜吾徒之樂交其人而華其亭以¶
賦詠也抑又聞寺有宋南渡僧曰林酒仙者居院不事¶
<pb:KR4d0585_SBCK_020-10a>¶
熏脩梵唄惟酒是嗜乎持鐵鍵搥日遊市間不問酒主¶
名夜即卧酒壚底酒家争供以酒以爲聖師云若清溪之¶
爲師弟子者得微猶有林望師之遺風乎嘻吾扵是而自¶
感者已今之爲浮屠氏以絶倫屏葷酒&KR0002;槁項黄馘之流日¶
誦經鈔若下萬言以爲得佛之道而不知去道益逺而脱解¶
禪縛如林酒仙之徒乃得稱聖焉乎習浮屠氏之法者可以¶
辯其要矣亭剏於至正丙戌夏成於是年之秋明年秋七¶
月記¶
　　竹雪齋記¶
至正八年冬積慶至僧臻上人於顧野王讀書堆之南闢一¶
室以燕居所環種以竹上人每讀書其中至雪夜見八&KR0551;玲¶
<pb:KR4d0585_SBCK_020-10b>¶
瓏一室洞白上人必被五文衲戴白&KR3539;笠或徒&KR0029;竹下吟嘯¶
自若遂名其居曰竹雪明年冬介友生馬琬尋予三泖之¶
上以記請予曰竹者至剛至虚之物也剛則不屈扵物虚則¶
其道扵體雪之為物又至清至白之所形也清不自蔽其惡¶
白不受涅之繼也方天地閉塞時竹獨秉後凋之操而&KR0007;冥¶
之靈特因焉雪與竹若相軋而不知其適相得也上人於二¶
物者乂適相遭於一室宜其取諸物者有得於其剛與虚¶
清與白也嘻竹微雪無以章其秀之物雪微竹無以比其清¶
之敵吾聞上人貞而白者也微雪與竹則又何以表見其人¶
哉竹雪之相軋庸衆人之所得而知竹雪之相資者非人工之¶
協之而誰邪雖無即然扵有竹也入有於無雪也春至雷作¶
<pb:KR4d0585_SBCK_020-11a>¶
作而萬角突至有扵無也金烏一睍而萬状立解無於有也¶
無乃道之宗極之根也上人學浮屠浮屠氏之學以靜虚¶
爲宗空無爲體上人心不爲欲回道不爲物損是能備竹之¶
剛而虚嗷不自匿涅不是緇是&KR0014;備雪之清而白矣推而極¶
之以至扵聲臭之汦然則靜虚空無者&KR0005;有得於二物之表¶
上人以爲何如俾琬復上人書諸室爲記¶
　　望雲軒記¶
余逰海上得浮屠友三人曰靜菴鎮大明煜天鏡淨也淨修¶
長書一通䞇余之見於靜菴所越三日又微致其&KR0001;主院淨土¶
招提入其門門草莽立棟宇吾知其有才也升其室繙徒¶
斤斤魚貫立詔以吾聖人之書知其有學也已而燕客望雲¶
<pb:KR4d0585_SBCK_020-11b>¶
軒上求一言白其&KR0001;以望者叩其以則曰吾非王謌客之望於¶
矣㑹者浄有白髪母在黄龍之滸宁先人故廬不得迎以¶
待此望雲者即狄孝子之登太行而注射其目者也余聞¶
而異之曰金仙氏之教超於萬有之外而浄之有其親扵天性¶
者不滑以真無誣之吾又知真性之與吾儒合狄孝子之忠¶
於國仁於民者孝之推也浄推其孝移忠於君移敬於長移¶
義於宗族移任恤於婣友覃乎民社則望雲者又何異於¶
狄孝㢤宋有稱緇衣相者曰慧琳氏權至杭時宰直假清¶
虚以資燕譚且以誤人家國又何望凈扵琳也哉至正二十¶
年夏五月四日¶
　　半雲軒記(有詩)¶
<pb:KR4d0585_SBCK_020-12a>¶
雲間鑑上人住胥浦之無住精舍受法於金陵休居叟禅師¶
休君命其所居軒曰半雲集賢趙公雍為之書而又介吾徒¶
尚賢謝君來見余黄溪書舍請一言以為誌余讀宋僧&KR0139;萬¶
詩曰萬松嶺上一間屋老僧半間雲三更雲去逐行雨回頭¶
不似老僧閑怪萬之有心於閑不如無心之閑也雲之卷舒晴¶
雨皆出於無心故&KR0040;人間其施也沛然則為出山之雲雨足而¶
其體也悠然則為在山之雲施也體也雲何容心於其間哉¶
萬笑雲之出而以不出之閑驕於雲也萬豈知雲者哉今上人¶
號古心而上無住之庵是契心迹於雲者也半雲之命於其¶
師知古心之足以朋雲於賔主間也雲豈敢以勞恥於古心而古¶
心又豈以閑驕其雲也哉余以是言復古心古心曰唯唯遂書¶
<pb:KR4d0585_SBCK_020-12b>¶
為誌又繫之詩曰¶
　我有山中屋　與雲相半之　雲去何所去¶
雲歸何所歸　雲靜我心住　雲動我意飛¶
　一動與一靜　隂陽互根依　是為古心法¶
　我儒不能非¶
　　海屋記¶
談海屋者以海上有山山上有金銀宫闕限以黑弱水三萬¶
麻姑云東海三變為桑田則知海屋有時而廢及觀海屋¶
丈人掌計籌海塵籌充陳兩閒敝丈人海墨乂最靈而¶
夀者乎吁吹萬物皆省&KR0102;惟㓜無所與造亦無&KR0001;與&KR0102;故¶
知夸仙談道不如浮圖氏之善言幻也九峰古鼎上人以¶
<pb:KR4d0585_SBCK_020-13a>¶
海屋自命其文室人間九峯非海島又室非鮫室屋何贅¶
字於海二人謂吾四大&KR0026;皆幻求吾屋必海如牛渚犀見¶
登州臺&KR0026;殆老姏尼之見焉耳何以稱丈夫佛爲清逺&KR0007;¶
虚之神乎(晋許榮曰怫者/逺清去淸之神)今之求浮屠道以老姏尼之見雖¶
吾戒麄法不能竟况欲造清逺&KR0007;虚之界乎詣極扵幻清¶
逺&KR0007;虚庶矣君其不信吾&KR0005;與汝約淳芒與苑州臺&KR0026;光¶
景魁磊非煙非塵謂之幻乎不幻乎會稽大瀛于聞其言¶
而韙之曰海屋之幻豈上人然吾纍仙伯見已久矣上何見¶
曰麟之屋殊之宫美人&KR0006;在中乗文魚以相從不知横波¶
&KR0006;衛風此豈可與老姏尼輩道乎上人起作和南禮曰幸¶
子䧺文録諸海屋以告迷而詰者已而上人呼三辰酒起戛¶
<pb:KR4d0585_SBCK_020-13b>¶
赤金鉢自歌海屋之歌曰烟飛九&KR0039;三山覆搏桑吹&KR0069;&KR0039;¶
&KR0002;水海籌甲子計瀛縮大&KR0538;不死尸不宿八柱靈波腐¶
鼇足霞震旦東傾不動屋并録爲記¶
　　小蓬萊記(有詩)¶
按越椉鏡水之上有山曰卧龍如海湧鼇脊郡宅據其顛¶
唐人居之以蓬萊自侈山水樓臺之勝竊比於真宫道¶
院是以假&KR0026;求蓬萊者也霅水之上子城之中有道士¶
宫曰&KR0007;好無玉崑丹丘醴泉餌艸之異聞人師居一軒其¶
在而亦以小蓬萊自命此非假&KR0026;也而以真幻求乎蓬萊¶
者也嘻東方生記蓬萊者幻十之竟云耳萬有形皆幻¶
池以幻示幻&KR0001;以爲靈仙之教之神也子合神&KR0026;於馮閎¶
<pb:KR4d0585_SBCK_020-14a>¶
乎方壺員嶠不啻几案物也又安有弱水三萬里之隔哉吾¶
試與子言幻黄初平得仙金華山中之石皆羊也其兄初¶
起眼眼未換因見石而未見羊初平叱石石皆起成羊數¶
萬頭此非神幻之至也耶然見師之小蓬萊者惟初平能¶
見之不者皆初起之見金華山白石者耳見羊者小可也¶
大可也見石者大小無一而可也師曰唯請書諸軒為記¶
使世眼覷予小&KR0382;萊者兹文為之大圜之鏡也且係師¶
以詩曰¶
　蓬萊在何許　渺在東海虚　其廻五千里¶
　上有神人居　山川異百奥　風俗如三呉¶
　仙官示狡獪　百丈神千軀　世人尋地脉¶
<pb:KR4d0585_SBCK_020-14b>¶
　弱流墊輕壺　徒聞羨門往　漫役君房愚¶
　孰為靈仙府　乃是尺寸廬　燕坐吾玉几¶
　天游我非車　揮斥九清表　飄然隘中區¶
　豈蓬知大小　識無真¶
　鳴鶴軒記¶
道士徐中孚居錢唐宗陽之西廡嘗&KR0025;游邵菴虞先¶
生先生名其軒曰鳴鶴蓋取諸易中孚之繇也而廬陵歐¶
陽太史又為記之繇之義盡矣又復求余文余聞鶴之¶
鳴亦多變也已其鳴之信則警夜分鳴之逺則閗九天¶
鳴之竒則晝夜六時中律吕至其鳴之神則空中語纍¶
纍之詩豈真鳴内和外見象中孚之義哉抑余有感鶴¶
<pb:KR4d0585_SBCK_020-15a>¶
者不䏻不為中孚通也唐光和詩人嘗悼鶴以飽食易天¶
真至爭腐雞鶩前狎羣鳥鳶之内東大夫軒遂有禄位則¶
五音沉乎其無闐矣嗚呼利令昬非惟吾之物為然靈¶
禽亦爾中孚於鶴其㓜飽之過而昬其霛也浮丘伯曰¶
鶴一千六百年飲而不食與鳳凰且共鳴聖人之盛中孚¶
學仙者果爾其有&KR0005;而見其鳴聖人之盛而余　諗諸于¶
六百年之後也中孚其能以長年訣㖟予¶
　　&KR0007;霜臺記¶
雲間劉煉師某築月臺于廬之西曰&KR0007;霜請扵箕尾¶
叟曰幸先生費辭以記&KR0369;曰生物不射以&KR0391;天造化之母者¶
吾&KR0145;夫太隂之精太隂天地交媾之先數也在卦隂含昜¶
<pb:KR4d0585_SBCK_020-15b>¶
坎象也坎爲月中一畫真陽也萬物之生資此而後成故仙¶
家指爲&KR0007;霜&KR0007;天也天地初交生物之始猶未離夫天故稱¶
&KR0007;霜見霜也如&KR0007;露&KR0004;凝如綘雲漸積如瑞雲不流蓋元¶
氣結成純乎生生之英結之爲霜化之爲液散於萬物賴¶
以成賈是故木有三鑚則爲出紋之則爲水坎津也木得¶
水以行曲宜之性無水則枯矣木有三滅則化土離象也¶
真隂存乎其中水道也土無水則地脉竭矣金有三擊¶
則爲火鎔之則成汁水象也金無水則不能從革矣天無¶
天無水則不能雨地無水則不能雲人無水則神&KR0102;天¶
下之物無一不資夫水水位扵坎高扵月象而爲&KR0007;霜¶
非至精無以造是&KR0007;非至道無以凝是&KR0007;彼日繁霜則¶
<pb:KR4d0585_SBCK_020-16a>¶
盡零炎霜夏飛損物以行肅者殺謂霜之名則可謂&KR0007;¶
則不可故&KR0007;也惟太隂之精當之吾嘗登是臺薄筄上覆¶
曲欄旁植空一&KR0551;以接太虚之境淡方寸以生魄之際化¶
槁木之形如玉毫之相吾&KR0005;與汝蟬蛻穢濁而游子太¶
清矣子能從之乎是為記¶
<pb:KR4d0585_SBCK_020-16b>¶
¶
東維子文集卷之二十¶
