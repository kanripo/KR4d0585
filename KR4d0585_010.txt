# -*- mode: mandoku-view -*-
#+TITLE: 東維子集
#+DATE: 2015-09-23 10:27:13
#+PROPERTY: JUAN 10

¶
　序¶
　　髙僧詩集序¶
三山雷隱禅師予以師友之者幾二十年其謝事歸隱
于¶蓮峰也甞以本朝詩僧之作委其選輯自端而下凡
若干¶人時詩凡若干首持来徴序孔子論詩可以興可
<pb:KR4d0585_WYG_010-1b>
以觀可¶以羣可以怨邇之事父逺之事君多識於鳥獸
草木之名¶夫以浮屠之教棄倫理而宗空無其為書又
務為宏濶勝¶大之言無有興觀羣怨之事鳥獸草木之
情而何有於詩¶然自呉興沙門晝以来不以空無為師
而以詩文命世者<md:KR4d0585_SBCK_010-1b>¶代不乏絶錯以成章非徒侈乎風雲
月露而尤致君親之¶慕其與吾魁人碩士徃来倡和因
時以悲喜隨事以比興¶者風雅宗焉是其人雖墨也文
則吾儒非墨而空無世之¶大夫士招而歸諸同文之代
<pb:KR4d0585_WYG_010-2a>
不為異也昔歐陽子序秘演¶之詩以為秘隱於浮屠與
吾石曼卿隱於酒皆世之竒男¶子也第未知雷所選之
上孰為今之竒男子吾老矣於吾¶曼卿之軰未能見隱
於浮屠者或見之吾將與雷從之遊¶
　　冷齋詩集序¶
曩余在錢唐湖上與句曲外史五峰老人軰詩推余詩
為¶鐵雅詩雷隱震上人復原報上人傳余雅為方外别
𣲖繼¶又得祁川行已方上人齒雖少氣則盛才則宿也
<pb:KR4d0585_WYG_010-2b>
持所製<md:KR4d0585_SBCK_010-2a>¶見余曰銕龍玉鸞二謡鏗然有金石聲余已竒
之今年至¶祁上上人出冷齋全集求余評内有和余古
樂府題其辭¶多警策余益竒之嘻可與震報同列吾𣲖
矣余觀上人之¶才蓄天地蔵而又採諸歴代之載籍者
日積而不已而終¶惜上人之才不用於邦國而用於山
林與二休軰爭篇什¶之工也雖然余聞太保劉公沙門
出也大中忻公又以文¶字禪動黼座一言一行皆有禆
於世主吾儒流偉之上才¶績日懋聲華日大將簡知上
<pb:KR4d0585_WYG_010-3a>
所不得與二休軰較篇什工¶拙而與二賢者相頡頏于
九天之上也余有待焉上人勉¶之以徴余言之不人妄
也¶
　　雪廬集序<md:KR4d0585_SBCK_010-2b>¶宋南渡後大夫無文章乃得於髙安上人圓至者方嚴
陵¶有是言也始予恠其言之自薄及取至文覽之則於
江子¶參&KR0705;軰誠有過之者其脩辞有古作者法吾中國
聖人與¶西方聖人有合不合者二之則不是一之亦不
<pb:KR4d0585_WYG_010-3b>
然則必推¶極初之母者言也善夫至之能文也至後未
有接之踵者¶閱七八十年而得江在外史新上人余老
友劉海持雪廬¶一編過我徴序言觀其脩辞幾近至而
論道亦似之其曰¶佛以神道設教以輔國君治本使民
從化不俟刑驅且賛¶今天子以西天佛子為帝者師
所以崇其治本者耳善¶乎新之言佛道道之返其初於
母也其勉人必以問學思¶辯以行其道而振其教則其
文非穿空鑿幻務資口吻於<md:KR4d0585_SBCK_010-3a>¶人我者也於是命茟胥錄
<pb:KR4d0585_WYG_010-4a>
其編凡若干首使與至文同梓¶於肆云至正丙午夏五
月朔日抱遺道人書于雲鉄史蔵室¶
　　竺隱集序¶
季代儒者談浮屠氏學十八九而未見浮屠談吾儒者
自¶晉慧琳推吾白學貶裁其本教逮唐有衣冠外臣曰
一行¶宋有上天子書曰契嵩我朝有筠溪牧潜之集曰
至秣陵¶蒲室之集曰忻歴千餘年僅僅四五人耳江左
道上人有¶編曰竺隱余喜其吐辭運㫖未甞有本教濶
<pb:KR4d0585_WYG_010-4b>
大不經之言¶其雅頗近韓暢近歐而蕳白近太史公求
之浮屠文中駸¶駸乎争駕牧潜而於蒲室也殆將過之
此余較其格裁而¶言究其論道則其不合吾道者亦盖
寡矣道甞以書来曰<md:KR4d0585_SBCK_010-3b>¶吾子執文柄乎鐵史寸善必賞不
在人求不善而受議亦¶心服無憾故道以不腆之文不
自知其合道與否印子一¶言余自離亂棄官十餘年以
觚簡著作為事絶交于勢要¶而一時方外有文句近古
亦収而錄之而况有文不畔吾¶道追古作者如竺隠編
<pb:KR4d0585_WYG_010-5a>
者乎樂為援茟而引諸首不辭¶
　　一漚集序¶
雲間釋訓師受業郡之普照寺丞事天竺如庵真公玉
岡¶潤公入徑山得直指於元叟端公洊謁大士鷹窠僧
迦淮¶泗尋一有於毗陵姑胥末參獅林天如子今歸老
故山之¶化城築别室為燕休所自命曰漚隱錄其平日
詩偈題曰¶一漚草者凡十巻求余一言傳諸其人且曰
為人膾炙者<md:KR4d0585_SBCK_010-4a>¶元叟𣲖外有吾鉄雅𣲖焉晚年詩律益嚴
<pb:KR4d0585_WYG_010-5b>
礉唱余和汝者¶與吾門八駿爭後先吾聞東山空法師
有詩入陳黄𣲖後¶自以為齊己貫休不得祖師圖者詩
累之也從而自諱焉¶余亦曰師有伽陀妙天下又何必
詩詩又何𣲖自其集而¶觀之感化齊物傷今弔古背漚
之醍醐甘露探其學則讀¶吾軰書多於貝葉鈔故其託
物比興者吾風人之情而觸¶物悟身者其内典之教也
姑舍勿論吾與師論漚㫖漚之¶生何生滅何滅余甞讀
師海月祖象謂月之景光在月乎¶在海乎海月不在海
<pb:KR4d0585_WYG_010-6a>
而海且何在乎知海月之無在不在¶則知漚之在矣師
起謝曰吾之漚可一而萬萬而一矣遂¶書為序使人知
師之上祖師圖者固自有在<md:KR4d0585_SBCK_010-4b>¶　　三境圖論序¶
余讀經子九流之書恨有未盡而身毒國之書鞮譯于
不¶可誥者固有未暇杭之凈性寺主僧無為師觴余東
塔院¶談出世法初聞其説娑内蘇迷盧外為七金水為
四州東¶為弗菩提南為閻浮提西為瞿耶尼北為欎單
<pb:KR4d0585_WYG_010-6b>
越地各袤¶數十萬由旬又曰持地山外為香山雪山寳
山山上有池¶名阿耨逹東北山水至積石山潜流地下
為黄河之源以¶吾聖元幅員之廣西極河源東盡震旦
窮歩章永不能萬¶由旬而此日月世界不知在欎单越
耶閻浮提耶又曰日¶琉璃寳廣二千四百有餘里天子
天民居之月宫水晶實¶城其廣如日天后天女居之不
知二千四百有餘里宫城<md:KR4d0585_SBCK_010-5a>¶之内誠有隂陽晝夜乎有則
又孰為之日月乎又曰念棖¶者性之原即命也人天性
<pb:KR4d0585_WYG_010-7a>
地獄性一念别爾彈持頃見三¶十二億百千念念念成
形形有識以吾天命之性未甞有¶地獄不知一念為人
天為地獄可為性原乎又曰墻壁瓦¶礫具有佛性瓦礫
又有念念不乎又曰千物出後世却乃¶壊天地生滅在
菩薩一吹唾中未知菩薩之力有吹而成¶孰與不唾不
滅使之為無生滅耶而又使之不能不滅於¶十二萬斯
之後何也余時未辯所言即嘿嘿别去明日師¶復謁余
邸次出所著三境圖論其論所演不出所言者其¶圖又
<pb:KR4d0585_WYG_010-7b>
曰因境生象因象生見生想生道余為披圖誦書盖¶有
不得其續師且過索余言為引重余孔子徒也言不相<md:KR4d0585_SBCK_010-5b>¶謀得非云者有非其徒所能决回必將决於言不相謀
者¶邪夫茍合卦體於八佛之道者易之罪人也故余為
錄其¶言以啓折中者引于㢧之端非茍合也抑余聞中
土三寳¶有象四十二有章實身迦景摩騰竺法蘭始今
三境有章¶又自師始也貪佛者欲不爭傳競習而得乎
嘻使三境者¶誠灼灼不誣其罔諸法度羣想出大允而
<pb:KR4d0585_WYG_010-8a>
優入乎四聖之¶域者當無勝矣則是書非台祖之宗子
外道之金城四十¶二章之羽翼驂乗歟師名並學自號
無為子台盤石人脱¶白于杭之芝皁受天台㫖于知先
今主凈性寺云¶
　　瑞竹圖巻序¶
竹見於易於書於詩於周禮易言卦象書言地宜詩比
徳<md:KR4d0585_SBCK_010-6a>¶君子禮述器於樂也而未聞以瑞言者然竹心虚虚
故靈¶故與人心徃徃有感應之機娥皇女英哭舜於三
<pb:KR4d0585_WYG_010-8b>
湘之野¶而湘竹為之斑然漢文帝孝於母而子母筍生
白虎殿唐¶隴西地饑而竹為結米如粳實民頼以活者
百萬數盖湘¶野之文義所感白虎之萌孝所感隴西之
實仁所感竹之¶靈若此謂非瑞應可乎雲間心海上人
植竹於庭而有産¶雙莖並幹者雙莖並幹不常得於有
竹之所則歸之海瑞¶應亦可也或曰心海為沙門之民
不染於物者烏有所謂¶仁義孝莭之所感虖予曰人情
物狀世容有偽惟天出之¶物不可以偽參也物不可以
<pb:KR4d0585_WYG_010-9a>
偽參則不可以為動物於天出者其必有以¶也夫其徒
虚碧氏為繪竹形来求予言以記不朽上人髙<md:KR4d0585_SBCK_010-6b>¶徳余未
知而信其動物者故為志之且使其徒之物我之¶相感
應於理者不可以離而去也至正十年十二月朔旦¶序¶
　　毛隱上人序¶
客有沙門以金錫杖荷青襆槖謁余雲間次舍者問其
出¶呉興儒氏子也問其業縳茟也余恠縳茟非沙門事
則曰¶余祖禰業余弗忘其先也且自矜生而頴悟六嵗
<pb:KR4d0585_WYG_010-9b>
善讀書¶史日記萬餘言長而善草𨽻詩書詘於父命為
浮屠而俚¶浮屠惟以習歌咀擊鐃考皷利人死喪為事
無所用吾菩¶書記者遂服先業自號毛隱盖將附頴而
逃吾浮屠氏之¶耻也且可挾以見世之賢人君子如閣
老青城先生尚及<md:KR4d0585_SBCK_010-7a>¶見之而喜余之為且貽余以詩今幸
願見夫子也竊嘗誦¶夫子三史統辨數千言至今口不
忘余覆其流誦沛然若¶大江之奔决無少哽也於是異
其人曰人生之初受魄於¶隂魄盛者多善記昌黎伯稱
<pb:KR4d0585_WYG_010-10a>
毛頴善記亦豈非以其明昧¶之裔犇月合太隂之精受
魄為尤盛故爾耶上人以毛隱¶自號非徒欲祖頴裔而
又將傳頴心至於愽纂洽記述為¶文章資世之賢人君
子以文明昌天下乎不然何舍子浮¶屠事而復其先業
以僕僕走文章家之門乎若是則上人¶之志有所欎而
未信可知已用上人之伎者母徒用於字¶書官府市井
貨泉之註記釋老巫覡之書鈔而已也抑昌¶黎言毛頴
有時而秃不任事遂以詩老退且有中書不中<md:KR4d0585_SBCK_010-7b>¶之議吾
<pb:KR4d0585_WYG_010-10b>
將還子顛毛返子儒衣冠萬一列諸鴻生碩士聼¶受指
畫俾免冠之際毋得以老退議子以為何如上人避¶席
載拜曰夫子倘有意拂拭我我將加巾冠載茟以從至¶
正九年十二月叙¶
　自跋曰余為此文后上人者遂幡然為賈浪仙故事
　言¶之不可已也如此儒之才日衰折而入浮屠家如
　毛隱¶者多矣
　　送用上人西㳺序
<pb:KR4d0585_WYG_010-11a>
金僊氏之教上為坐次為遊下為誦習也滅去&KR0978;息歸
于¶頑空坐而得之聞觸知覺㑹於真原㳺而得之誦習
者一¶出一入之學耳然其㳺也不趨乎靈山勝水之聚
求即夫<md:KR4d0585_SBCK_010-8a>¶大浮屠之神者耳目其聲光則亦㒒㒒與販丁
役卒等爾四¶明用上人盖有志乎浮屠氏之㳺天台廬
阜羅浮南嶽盖¶甞徧歴焉將自虎丘逹金陵馴致乎五
臺之山其徒自妙¶聲而下凡十餘人贈之言而去又持
其巻来請予一言盖¶上人由吾儒而學浮屠以為浮屠
<pb:KR4d0585_WYG_010-11b>
濶大之言以誘愚非以¶誘賢也故又未忘於吾儒之教
盖吾儒亦有㳺矣孔子轍¶環天下太史公歴覽天下之
名山大川孔子不㳺無以成¶春秋太史不㳺無以成史
記吾甞見浮屠氏之文史矣擴¶諸外學輔諸内典者曰
橘洲曰石門吾誦之予之大抵得¶諸㳺耳上人之學得
諸㳺他日東歸有所見予語言文字¶足以繼石門橘洲
者不屬之上人誰屬乎不然僕僕乎與<md:KR4d0585_SBCK_010-8b>¶販丁役卒等者
固汝教之所無取也上人尚以予言勉之
<pb:KR4d0585_WYG_010-12a>
　　送照上人東歸序¶
四明水山與天台並秀説者以比海之方丈蓬莱則其
鍾¶為人物宜有清明俊傑者出以應時需也國家開
鄉選¶法已三十餘年而破選之荒者僅史駉孫氏程端
學氏而¶来者無繼焉豈其人好隱逃浮屠而去者不少
耶以余交¶浮屠南北之秀凡數十人而明亦寥寥無聞
焉晚始得㫁¶江恩師繼得照師覺元才之難也可知已
照且不以才自¶止從㳺於吾門稱方外弟子連日夜記
<pb:KR4d0585_WYG_010-12b>
書數千言屬詩文¶若干首孜孜自課以為常故其行脩
業進今日與昨日之¶不等夷也獨惜其學成終歸無所
於用不得應吾盛時賢<md:KR4d0585_SBCK_010-9a>¶良之選以接史程氏之躅君子
不獨為明之才難惜也秋¶髙東歸来别曰照也有母焉
久不覲心慼慼焉矧先生䔍¶倫紀之教敢辭而歸予益
歎照之性近於道而才足與有¶為也使照還鬚髪加冠
巾有祿位民上其不䔍吾倫紀之¶教以行先王之政者
㡬希以明得方之難而僅得如照者¶又逃於浮屠而未
<pb:KR4d0585_WYG_010-13a>
知其返也故送其去余甚惜之而申以¶告之¶
　　送象元淑公住持南湖序¶
予嘗論浮屠之教足以捭闔宇宙玩弄人世歆豔王公
大¶人遂以法門位吾孔子之次非徒以閎濶不經之文
亦其¶徒有異比丘至靈甚睿人仰之若古神明者得之
皇帝<md:KR4d0585_SBCK_010-9b>¶既定南京奄有朔服以天下版籍不白浮屠民
脱兵而遺¶者十不一二徴賦動力疲於上農夫斃版築
以萬萬計已¶而髙望鴻徳者示化顯神於不可蹤跡之
<pb:KR4d0585_WYG_010-13b>
中¶天子聞之為之動色太史氏錄其人使有所考重選
精進¶闍梨立大壇塲設人天佛事主以天界大龍象教
門阽仆¶而一日起立吁是孰使之然哉南湖在秀當兵
車使馹之¶衝兵燹後穹殿湧堂已入焦土其徒縮以痺
盖僅如逆旅¶舍佳山者代難其人矣象元師由杭之大
名輒以陞兹座¶吾聞其人於元叟雪窓古鼎之間已久
頋今齒愈夙才愈¶老道愈神其於秀王勝地起廢補缺
完而大之使文布述¶粲然如承平時是不難者至其妙
<pb:KR4d0585_WYG_010-14a>
通大知識一言一動<md:KR4d0585_SBCK_010-10a>¶有以上賛¶大明之化靈跡異迹
照著一時俾王公大夫仰之為古神¶明如前所稱則其
教也當與吾孔子之教相表裏西方聖¶人之道誰得而
廢之吾以勉象元而還以自勉青龍集戊¶申冬十一月
二十有二日序¶
　　送蘭仁二上人歸三竺序¶
余在富春時得山中兩生曰蘭曰仁天質機頴皆有用
世¶才授之以春秋經史學兵興潜于釋来㳺雲間别余
<pb:KR4d0585_WYG_010-14b>
曰釋¶氏有衡台𣲖由北齊悟龍樹三觀法以授南嶽南
嶽以授¶智者智者因悟法花之秘於是約五時張八教
總括¶羣籍歸諸一宗復述止觀書教理既白觀行兼明
以是傳<md:KR4d0585_SBCK_010-10b>¶之章安章安傳之法花法花傳之天宫天宫傳
之荆溪而¶其道大脩㑹昌之厄教帙亡去呉越王求其
書於海國得¶諸髙麗觀師四明由之而中興三竺由之
而𢎞演猶孔聖¶之道由河洛而大振由許李而大行儒
釋盛衰實相倚伏¶今丁世變刹毁于兵經火刦厄甚㑹
<pb:KR4d0585_WYG_010-15a>
昌學者觧散遺籍漫¶然莫從稽正某軰將叅承故老由
三竺始幸先生一言為¶指南余謂之曰文武之道具在
方冊人存政舉人亡政息¶汝佛之教亦然二子齒甚穉
志甚宿學甚武能以宗乗與¶吾聖典合而為一以載諸
行事以俟昭代之太平吁汝¶乗不隊則吾道其亦興
矣乎¶
　　送奎法師住持集慶寺詩序<md:KR4d0585_SBCK_010-11a>¶天子即位之元年於浮屠氏之教既立僧省以土賦奔
<pb:KR4d0585_WYG_010-15b>
命¶京城者以萬計而露殍者三千餘人髙徳之寂而去
者十¶有二人上命僧統曇師傳錄之遺而得恩歸故山
者數¶十人而㑹稽方舟奎師由旌徳新領天竺之大集
慶住持¶事於是薦紳士及其同袍莫不謂法社之得人
予聞主集¶慶者由宋南峰佛光而下若元之無極宗周
天岸諸公皆¶僧中大龍象而桂子山之蟾兔尚有光也
今方舟踵其躅¶清標古韵之所及吾見桂子之山若增
而髙蟾兎之窟若¶闢而朗也於其行也書以贈之同盟
<pb:KR4d0585_WYG_010-16a>
之士歌以餞者係諸¶後云¶
　　送儀沙彌還山序<md:KR4d0585_SBCK_010-11b>¶海内兵變三教之厄浮屠氏為甚壇塔資為烽燎幸存
者¶宿為戍舍沙門之桀至有易廬改服以從山㙜野邑
毁去¶幾與㑹昌之厄等其能卓然自立不忍僨其法門
者百無¶一二大阿蘭若力扶象教又以徭賦同瘦編戸
其暇㧞漏¶身譚覺路越濁悟昏以為教乎驪峰余客富
春&KR0199;遊地也¶方外友雪舟尊者月一招致至則為宿留
<pb:KR4d0585_WYG_010-16b>
旬浹而後去時¶沙彌儀年甫十二三侍師左右應對進
退一一中軌則余¶山中所為文三過即能背誦去之十
餘年驪峰兩罹兵燹¶而雪舟亦隔世矣寺之徒日觧散
儀獨結茅為盖守其故¶址而不去今年不逺四百里謁
余雲間談山中徃事恍如¶雷比丘夢竟三日告别索一
言歸為山靈重吁浮屠氏遭<md:KR4d0585_SBCK_010-12a>¶兵不改業又不自僨其法
門如儀者能幾何人於其来也¶不無感焉其歸也不無
朢焉吾老未木尚及見驪峰宿草¶復還&KR0199;觀吾復大書
<pb:KR4d0585_WYG_010-17a>
嵗月出窟鍾以落之有日期也儀勉¶之耳同袍曰仁曰
蘭在雲間者當詩以繫吾巻¶
　　琦上人孝飬序¶
韓子曰人有儒名而墨行墨名而儒行者可以與之㳺
乎¶曰揚子雲稱在門墻則退在夷狄則進盖儒焉而行
墨者¶退可也墨焉而行儒者進可也浮屠文暢以慕吾
道周㳺¶天下必有請於縉紳先生之教故為韓子所進
焉夫彼之¶教以蔑君親之倫而吾之道以有人倫為教
<pb:KR4d0585_WYG_010-17b>
今有人焉宗¶浮屠之教而有一旦幡然自外其説以還
吾道君臣父子<md:KR4d0585_SBCK_010-12b>¶之懿也又豈非君子之亟予乎琦上人
呉之儒氏也自幼¶落髪為浮屠天平山中壯遊四明雪
竇見石室禪師深器¶之俾職記室後浮㳺淮湘間以肆
其輕世之志未幾丞相¶府以東土名宿所推俾主毗陵
龍興禪寺留不期月忽自¶唶曰出家以能脱俗而去使俗
髙而慕之以為不可及也¶奈之何又挂名官府罷送迎
道路覆為俗所厭邪且余母¶耋矣即飄然荷包笠尋先
<pb:KR4d0585_WYG_010-18a>
人舊廬於蠡澤之上而先廬敝¶矣今將築屋一區以飬
其母而終其天年計未知所出首¶以其事告予盖上人
甞以儒行為余友者也今又還天倫¶之懿職其孝於母
以風&KR0978;其儔軰呉人多孝親而義於成¶人之盛事聞上
人之風其不有勇棄金粟如棄執鉢浮屠<md:KR4d0585_SBCK_010-13a>¶以佞土木偶
者吾不信也已上人出予言以徃吾明年至¶蠡上將覩
子之室突如化成堂上之親無恙且當為子奉¶豆觴為
夀云至正八年秋七月序
<pb:KR4d0585_WYG_010-18b>
　　(闕/)　氏註道徳經序¶
道之不明也知者過之愚者不及也聖人載道於言未
甞¶不簡易著明自非不愚之極皆可得而白也故曰道
若大¶路然老氏道與吾聖人之道本無二也引以為異
者私知¶求之之過也於是乎有真無之論要非老氏之
本也金人¶(闕/)　氏仲寛以吾聖人之學注老氏之書深
諱儒者以虛¶無以絶滅禮樂以慘刻術數言老子而必
欲證其道以同¶吾聖人盖其讀老之見有獨至而自信
<pb:KR4d0585_WYG_010-19a>
者䔍矣觀其十一<md:KR4d0585_SBCK_010-13b>¶章首闢虚實之論與夫真無妙有之
譚十三章深折滅生¶脱患之説二十二章極其至精於
真實信驗三十七章以¶天下之事相生相代為理之必
至五十三章為備論修齊¶治平之道八十章為歴叙至
治之化以還淳返朴望於後¶聖之治於此見老氏之學
非虚無之祖而老氏之道非機¶謀術數者之所為也坦
乎其言實訓詁諸家之所未見也¶吾於是感無極翁之
論無即老子有生於無之㫖而惜鵝¶湖諸子之疑於無
<pb:KR4d0585_WYG_010-19b>
者未見(闕/)　氏之論也其髙第弟子為¶四明董自損嘗
受師㫖為同歸論今將板行其師所註老¶氏經若干巻
持其編来見予錢唐丐一言以引首予頗是¶其説故為
之序云至正六年冬有十月望序<md:KR4d0585_SBCK_010-14a>¶　　送鄧煉師祈雨序¶
洪武二年夏旱松陵太守陳府公初下車首詣瞿曇祠
求¶雨十日不降守怒欲焚曇象浮屠氏拜以免六月二
十日壬¶午移禱于鄧煉師法壇明日移壇公宇守自製
<pb:KR4d0585_WYG_010-20a>
心詞一章¶告天曰下民六月之旱無伸所求上天三日
之霖有感斯¶應鄧為奏章上帝然後役五雷丁甲呼吸
鬼物是日少女¶風從西北起迅霆一聲振屋瓦大雨如
注一日雨二日雨¶三日大雨足淞民咸抃手相慶曰此
府公方寸中雨而非¶鄧之法力則亦無以成其誠感之
速也守命屬吏於琮乞¶一言於東維先生為鄧之勞先
生為叙其事而又侈之以¶歌曰<md:KR4d0585_SBCK_010-14b>¶東海水枯沃焦神工無處尋天瓢松陵太守閔民苦¶疾
<pb:KR4d0585_WYG_010-20b>
呼鄧師誅魃妖誅魃妖役丁甲蚩尤鼓風旗倒插搜龍
龍走白龍潭迅霆夜擘干將匣於乎縣令不積薪將¶軍
不拜井爐烟一穂逹丹誠三日甘霖雲萬頃君不見¶漕
家粮船星火急𤓰洲渡頭河水澁蒼天蒼天不悔旤¶海
民盡作枯魚泣鄧師鬼工煩叱訶稻田粒粒真珠多¶松
陵太守報新政和氣化作擊壌堯民歌¶
　
　東維子集巻¶十

<pb:KR4d0585_WYG_011-1a>
欽定四庫全書
　東維子¶集巻十一
　　　　　　　　　　¶　　元　<md:KR4d0585_SBCK_010-15b>¶楊維楨　撰
　
