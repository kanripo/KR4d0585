# -*- mode: mandoku-view -*-
#+TITLE: 東維子集
#+DATE: 2015-09-23 10:27:13
#+PROPERTY: JUAN 2

¶
　序¶
　　送帖山提舉序¶
天下之仕莫難於司杭征也嵗一辦額賦十鉅萬雖輦
轂¶地宣課者不贏是無母錢以為之本無旁司以為之
倅嵗¶無論風雪隂雨水旱兵燹懋遷無通不通臨制者
<pb:KR4d0585_WYG_002-1b>
月鉤季¶校額稍褪即戮辱其人不啻罪姦偽且不得以
他故愬其¶法外無漏内始獲於是宻立闗纂使亡頼㳺
徼絡繹而鉤¶欄之其故脫而漏籍為游徼資者殆且過
半蓋制無課吏¶禄食俾就食其征則不可責其人之不
盗也又其漏者多<md:KR4d0585_SBCK_002-1b>¶勢要者不幸一敗獲不一日二日用
上官令追呼脅持不¶從句挾衙校羣小竟排戸&KR1072;其推
去如取寄物賦之䧟而¶不登類此間有不畏强圉誓以
文法律人人即中傷之且¶入官五日職輪課綱一署其
<pb:KR4d0585_WYG_002-2a>
帳厯勢不得登醇白自引於¶亡過之地故吏是者潔
入汙出號投墨海完來殘去號入¶火獄故曰天下之仕
之難莫難於司杭征也今幸肆大之¶恩若洞見其難狀
舊之積䧟既一日而蠲除新之日賦又¶據實而取焉使
墨海火獄而復有潔白清凉之日於是舊¶官如帖山氏
者始尋與吾徒給解而去吾既酌之酒為彼¶此賀而又
過求余文故道其不幸於難仕而又幸其得殊¶恩而墨
海火獄有潔白清凉之慶也於是乎書<md:KR4d0585_SBCK_002-2a>¶
<pb:KR4d0585_WYG_002-2b>
　　送闗寶臨安縣長序¶
北庭闗寶氏擢春官第天子賜進士出身徃監臨安縣¶
以嘗從余逰且余同年徳流公之子也過錢塘乞一言
為¶别余告曰方今盗起淮潁間挻禍於江浙民耗於兵
興罷¶於奔命者四三年弗復休民之良胥䧟於盗招之
而未歸¶嘻豈吾民之樂為盗哉撫字乖而饑寒之偪也
水旱相仍¶而田不減賦妻子相流而農不息徭其被害
之原懸於州¶與縣州縣不聞之府府不聞之省臺借或
<pb:KR4d0585_WYG_002-3a>
聞而不信以至¶吾民財竭力窮財已竭力已窮而賦徭
愈急徴求愈繁民¶死道路者相藉幸而生者其不去盗
也幾希生時百里邑¶為試政之初當推其情曰上恤乎
民則民吾赤子上不恤<md:KR4d0585_SBCK_002-2b>¶之則民吾宼盗也不可畏哉邇
者皇帝下明詔哀痛遺¶民誠以民為邦本而本不可使
戕而耗也蠲之以賦寛之¶以征裕之以力凛乎若朽索
之馭六馬且申誡守牧者務¶在康濟生民上承明天子
之徳意下軫吾赤子之困窮¶招㓂於民慎勿驅民於盗
<pb:KR4d0585_WYG_002-3b>
吾將見疲者甦流者復休飬生¶息以還中統至元之治
必自臨安始也生以余言勉之¶
　　送龍孔陽序¶
士有行年六十而强力如三二十人居貧困不支而恒
如¶富盛人曰番之龍孔陽也今年客錢塘吾嘗與之徃
來見¶其才氣學識甄綜天人議論古今要害以節量天
下之成¶敗治亂如鏡照蓍卜如孔鑰勘而左劵合也蓋可
附諸古<md:KR4d0585_SBCK_002-3a>¶豪傑者而與今之豪傑盗虛聲以誤天下者葢
<pb:KR4d0585_WYG_002-4a>
異日道也¶然而急材者弗之舉也使之蓄其有而無所
於施則取文¶墨氏筆櫝以代司㓂之斧鉞誅伐古之憸
人諛子以警今¶之似者吁此孰使之然哉乃至正乙未
秋八月中書兵部¶黄公昭承天子明命出弔民江之左
采天下之言以選¶天下之才吏其於豪傑之遺去者意
氣足以徠之權力足¶以振之吾將賀孔陽氏之有賢知
己也無幾孔陽來别曰¶余不時與子相嬉娛矣余槖鉛
槧已偕黄公計吏卜明日¶行子何以贈我吾偉黄公之
<pb:KR4d0585_WYG_002-4b>
能得孔陽而孔陽之為黄公¶得也則為之言曰天下無
事中材奉三尺而有餘天下多¶故則雖豪傑應變而不
足安危優劣之相縣而一時人才<md:KR4d0585_SBCK_002-3b>¶之所值者真有幸不
幸哉今天下亦多故矣人才非幸之¶時矣行矣孔陽毋
自幸也重為我告黄公曰㧞一者孔陽¶拔類者亦孔陽
蘭悴而蕙傷鵠舉而鴻悅類不類吾將問¶諸黄公黄公
問諸孔陽¶
　　送慶通公翰林承㫖序
<pb:KR4d0585_WYG_002-5a>
承㫖非古官始唐以文學士備顧問出入侍從因時叅
謀¶議納諫諍署以翰林遂號内相惟承㫖尊為東閣第
一人¶誠以其人老孰故常練逹當世之務凡天子機命
内外宻¶奏朝廷有大議擬廢置不時豫他人者承㫖得
専受専對¶而安危成敗之决在焉吁仕之重若是而世
以承㫖為安¶老置㪚不誤設官意乎至正十五年冬江
浙省平章慶公<md:KR4d0585_SBCK_002-4a>¶拜翰林承㫖東之人驚相謂曰朝廷以
江浙為東南大方¶面㓂盗日横楮幣日塞民日不聊生
<pb:KR4d0585_WYG_002-5b>
天子授公宻命賜五¶絞龍衣金□䨇珠之符俾専理東
方以便宜行事假以嵗¶月期其克有成功遂陟相位巳
日廼今一旦挈而置之㪚¶地於公優也東人何恃耶會
稽楊維禎為之解曰朝廷以¶公世臣且負重名天下出
釐東土島夷革心猫兵受令文¶恬武熈折衝千里於笑
談尊爼之外吳越遺民不見兵革¶者幾三年可謂無負
明天子東方之寄今天子内治益¶切歸公於東閣葢有
寄之重於東方者已庸詎知承㫖非¶安老而置㪚承㫖
<pb:KR4d0585_WYG_002-6a>
非安老而置散則有任天子之重者公¶知之天子知之
固非安老而置散也的矣公之行也傳提<md:KR4d0585_SBCK_002-4b>¶舉王本而下
為謌詩凡若干者推余為叙余不辭亦欲使¶公知東南
之士有知公之深者固異於東南之人也公燕¶見天子
時天子或問公以承㫖於東南士論為何如則¶吾文可
出矣於是乎書¶
　　送高都事序¶
傳稱子産為政其所能者亡他(句/)能材彼其人焉而已
<pb:KR4d0585_WYG_002-6b>
耳¶材彼其人(句/)人各能其所能而子産之能無不能矣
禆諶¶能謀子太叔文而能行馮簡子能斷大事公孫揮
能知四¶國之為且一辯其人之族姓班位能否又善於
辭令子産¶問四國之為於子羽使禆諶謀而簡子斷然
後授太叔行¶之是以鄭無敗事子産善於材使之力也
江浙平章左畣<md:KR4d0585_SBCK_002-5a>¶納失公徂征淮夷總制於金陵急以材
使人才為首務曰¶善謀曰善斷曰善行而善辭令者皆
禮羅於幕府使各竭¶其所能此子産氏之善於能人之
<pb:KR4d0585_WYG_002-7a>
能也高子令之秀而文¶者也又善知四國之為與其人
之族姓班位能否而善於¶辭令者也是高子一人而兼
古者二人之為此總之者之¶選於子如子産之選於太
叔公孫揮也宜其有補於總制¶而總制者無有敗事都
之以幙府元僚不為過己抑余有¶詰於高子者今日之
兵有曰貓曰鶬者罔測甚於㓂兵知¶以貓鶬禦㓂不知
以㓂待貓鶬既有烈於㓂者吁知四國¶之為而辨其人
之族姓班位能否者其有不察於此乎不¶察不智察不
<pb:KR4d0585_WYG_002-7b>
言不忠言不力不勇總制之稱善於材使者<md:KR4d0585_SBCK_002-5b>¶疑不若是
故於高子申以問之¶
　　送魏生徳剛序¶
庠序師有主教其次有正有録正録而下有訓導訓導
出¶主教自辟或提學官以物論推擇之位若卑而其人
之徳¶行文學則主教者之副相也主教其人或下之非
宜副相¶實賔師已故庠序不得賢主師得一賢賔師亦
足以重學¶校也吾同年同知安慶公之子闗國用氏以
<pb:KR4d0585_WYG_002-8a>
明經擢第來¶監杭之臨安以守令治本莫先於學校毎
朔望下學憫其¶教非所教養非所養弟子貟多闕乏人
材無所成就大懼¶無以畣聖天子崇傅責効之意於是
走吏不逺百里外¶捧檄幣於同門魏徳剛氏禮為庠序
大學師徳剛戒行來<md:KR4d0585_SBCK_002-6a>¶别余求一言今盗起淮泗挻禍於
天下郡縣為郡縣者方¶以募兵調賦造弓矢器械為急
務奚暇治學哉而國用以¶書謂余曰天下不可一日而
無教赩衣赤幘包城絡野翦¶以斧鉞而不勝者有司之
<pb:KR4d0585_WYG_002-8b>
教衰而禮義之維缺也吾其可¶以廢學校一日之教哉
魯邑絃歌不以劉項攘搶而暫廢¶今盗狗䑕爾吾又可
以魯邑絃歌之俗棄其民也哉余既¶喜而復其書於魏
生之行也必叙以送之且期其納民於¶禮義而還太平
於今日當自臨安始¶
　　送司農丞杭公還京詩序¶
余友曹文炳過余次舍談大司農丞杭公之履歴行事
公¶當儒塗世家鍾峨眉之秀負殊才遇今主上開國金
<pb:KR4d0585_WYG_002-9a>
陵<md:KR4d0585_SBCK_002-6b>¶以青年經術取法史以法史取郡邑牧以郡邑牧取
相幕¶賔踰月而御翰親除今職不十年自下史至九卿
進取捷¶速才之不負人也如是出使吳松經理僧道故
官田土曽¶無苛詧徼僥以話言為期㑹訖不刑一箠而
事集於兩月¶之間今還京報命郡人士贈言未有當公
意者望吾子一¶言出庸衆人右且不為投之暗也余復
之曰農國本也少¶昊氏以扈設正蒼姬氏以稷開國秦
漢以來曰治粟曰大¶農曰春卿曰司稼皆所以崇本也
<pb:KR4d0585_WYG_002-9b>
今稽古建官以大司農¶首列九卿可謂知天下之本矣
而杭公方以才諝當御選¶之筆言聽計從非農之福耶
其經理而歸也輿人誦之考¶功書之吾又何敢以老羸
而辭於一言遂為序而又係以<md:KR4d0585_SBCK_002-7a>¶古風人之辭曰十年農
星晦無光太史昨夜占五潢國家¶大本重糓禄曰奎曰
胃明天倉中書垣次司農署秩列¶九卿尊大府春耕
籍畆冬藏氷六十五官分九扈杭公均¶輸少卿屬賦足
國家民亦足農田漕運一時了文如錦繡¶人如玉歸來
<pb:KR4d0585_WYG_002-10a>
奏議帝曰俞詔書寛大賜民租太平治象今¶日見不用
再講貞元宰相均田圖¶
　　又代馮縣尹送序¶
司農在周官為太府掌九賦九貢秦為治粟内史屬官
兩¶史屬官兩丞漢有司農丞謂之中丞唐置丞六人今
主¶上開國金陵他府寺有未遑立而農正司先之蓋以
錢糓¶金帛委積所在天子籍田耒耜京師百官禄廪朝
㑹祭祀<md:KR4d0585_SBCK_002-7b>¶賞賚之所給其務農重榖實為富國强兵之本
<pb:KR4d0585_WYG_002-10b>
故職司者¶非康成之文學牟融之逹務不以授之元年
冬十月大司¶農丞杭公仲玉奉命來淞經理田賦功成
冊上無漏無¶溢其用法不礉馭下不煩不越三月而事
集郡縣稱美其¶人曰無杜中立繩吏之急而有鄭荘千
里不齎糧之効嘻¶其治行可知矣抑余有告於仲玉者
主上新收浙地官¶民田土夙有成籍然佃人租額嵗為
地主有增無減阡陌¶日荒庄佃日貧至於今蓋窮極無
所措手足矣農丞之秩¶上亞大卿而司吾庶土之生者
<pb:KR4d0585_WYG_002-11a>
歸覲主上主上問吳氏¶疾苦倘有以言之三吳之農幸
矣是為序¶
　　送淞江同知李侯朝京序<md:KR4d0585_SBCK_002-8a>¶有明受天新命開基金陵百辟効職百將効忠實君¶臣
千載一時之㑹所以刼大業臣妾天下皆國家善於¶用
人也寶定李侯浩字師孟材足以任重智足以撥亂淞¶
歸附初奉命來為二守蓋以股肱心腹之舊授以勞來¶
安集之寄歴政甫期賦役髙下以均倉庾出内以平功
<pb:KR4d0585_WYG_002-11b>
過¶黜陟以明利害興除以當闗梁啓閉以嚴獄訟審録
以寛¶淞士庶拜頌為古循吏今年春中使銜命下郡取
為機¶近法從侯不稅冕行郡士民攀挽不可得乃什什
伍伍相¶與餞之西闗之郊舉爵於余乞一言為贐余舉
爵酌侯曰¶天子任股肱心腹之臣如侯者不幾也侯慎
之再酌曰侯歴¶民間徃當以生靈之憂為己憂以荅天
子之大寵命三<md:KR4d0585_SBCK_002-8b>¶酌曰海㝢尚有未賓服者願侯佐天子
平定之無久勞金¶革為也侯反爵謝余曰某不武敢忘
<pb:KR4d0585_WYG_002-12a>
先生之規己而上海¶祝大夫持縹軸來求書為餞於是
乎書¶
　　送檢校王君蓋昌還京序¶
士生亂世不以窶而茍售必遲遲堅忍俟其人焉而後
興¶此非志之逺識之卓毅然大丈夫不能若今中書檢
校王¶君盖昌者是已余歸老淞學君與富春吳毅桐廬
章木㑹¶稽張憲山東馬成吳門楊澂咸在髙才生之列
時秦郵張¶氏據有六州奸佞朋進欋椎盌脫謡於市者
<pb:KR4d0585_WYG_002-12b>
弗可計或有¶率君徃者君曰咄哉醜爾秦郵豈王郎之
主哉¶顧仕有時吾方慎俟其人也已而君辭余客泗水
轉徙<md:KR4d0585_SBCK_002-9a>¶下邳艱苦窮阨人有所不堪君方彈鋏自哦泰然
無幾㣲¶見顔面皇明受天明命君自賀曰天下定矣仕
有吾主¶矣徐守臣薦其所有於相國見主上於謹身殿
敷奏頃¶上偉其儀度礧其論裁大器之特授中書檢校
嘻非其慎¶仕待時訖於真主之遇其能戾契致是哉吾
謂志之逺識¶之卓者非其人歟今以使事至淞首謁大
<pb:KR4d0585_WYG_002-13a>
成宫釋奠先聖¶繼訪余草𤣥邸次展師友拜留若干日
行郡守盛昇醼之¶泮堂諸客咸賦詩為君侈且為淞學
校侈又必推余為首¶叙余重舉酒祖之曰宰相佐天子
以治天下者也檢校拾¶遺舉缺又贊宰相以治天下者
也天子倚治於相相資失¶於檢校相之弼友也任重矣
哉任重矣哉以為序<md:KR4d0585_SBCK_002-9b>¶　　送馮侯之新昌州尹序(二首/)¶
余曩過田野見父老四三人聚首相與言縣令馮侯之
<pb:KR4d0585_WYG_002-13b>
賢¶者或泣或歎扣其故則曰自侯下車將二期民沐其
福者¶不可枚計其馭事也簡其調役也均其徴賦也仁
其理獄¶也雪而明民聽其令無有捍格自公自平若出
鈞石之制¶者二期所行殆如一日而執臬者以毛髪細
故裁之吾民¶疾苦顛連無告者三月不啻失父母余聞
其言而識之今¶年春天子遣使行各道覈郡縣吏名
實審侯之行為¶至忠績為上最使復於上上曰馮公者
出吾御選宜其政¶之不負吾法也於是嘉其功陞新州
<pb:KR4d0585_WYG_002-14a>
守民又咸涕泣曰吾¶以侯為吾大官㑹府中今不可得
天何敓吾父母恩以恩彼<md:KR4d0585_SBCK_002-10a>¶人哉吾嘗論吏之良否為民
之戚休得一良則一郡喜失¶之則一郡憂故漢吏重良
二千石今侯自縣陞郡推華亭¶之治為新昌之政吾知
其為中朝良二千石矣異日復來¶甦吾民余日生望之¶
　　又¶
華亭為松江望邑貢稅財賦當浙之什伍編户至百萬
迄¶乎兵燹向之繁富者百不一二為邑者亦難乎其治
<pb:KR4d0585_WYG_002-14b>
矣丁¶未春烏江馮侯尹是邦以勞徠安集為己任流離
者返之¶瘡痍者起之閲兩期而邑始成署所民欣然如
痿者之起¶行執熱者之濯清風行役者之歸故鄉見父
母也是年夏¶四月海宼作詿誤逮華亭者幾百數侯誓
死力辯於統兵<md:KR4d0585_SBCK_002-10b>¶曰華亭素善地古二陸文物之邦民非
畔法軌而從人於¶逆者統兵允其請而郡之生靈更生
於聖代者皆馮父¶之力也民為建生祠頌其徳不忘其
愍民之窮凡可為氏¶所者無不為上聞其人識其姓氏
<pb:KR4d0585_WYG_002-15a>
以為可吾之良二千¶石者遂陞守新州民父老幼穉奔
餞於西闗之外遮馬首¶而泣曰吾田之賦侯均之吾丁
之役侯節之吾訟之欝而¶不平者侯伸以理之今去也
均吾節吾而伸以理吾者將¶誰望歟其皇皇之情不啻
子之失慈父而立於顧無人之¶境余為解之曰杜甫氏
有言元使君得結軰如十公落落¶參錯天下為邦伯萬
物吐氣今使馮使君軰參錯天下列¶郡豈有萬物不吐
氣者哉新昌之生息皆鋒鏑之餘吾想<md:KR4d0585_SBCK_002-11a>¶民流未復地荒
<pb:KR4d0585_WYG_002-15b>
未闢者望吾侯父母之至如望嵗然將見¶頌聲作其田
里而無嘆息愁恨之聲者真我朝良二千¶石之慶也他
日秩滿歸贊中書政堂其澤天下者可勝計¶哉吾民其
俟之又復何憾¶
　　送楊明歸越覲親序(二月八日/)¶
仕與親孰重曰親仕有時乎為親則仕非重乎曰禄足
以¶逮親則仕禄不足以逮親則仕無愈乎啜菽飲水之為
親¶樂也仕又何重乎宗姪子明辭烏府檄而歸里為堂
<pb:KR4d0585_WYG_002-16a>
有埀¶白之母也身雖居闕下心耿耿乎定省之前東睡
斗山之¶北白雲之思常在心目今年春自白下理舟楫
過淞謁余¶草𤣥閣次急以别告問何之曰白雲之思日
夕在倚門之<md:KR4d0585_SBCK_002-11b>¶廬矣今乃行請翁一言以為教余以明在
閭里時十嵗以¶孝悌稱洎長豪爽不覊倚親强徤又孝
婦善事姑遂起宦¶情欲伸所抱兵變備渉險患志不直
遂而親且老矣庭前¶風木寧不有感乎宜且歸之晚也
於其歸也序以送之又¶係之詩曰天西白雲天東飛烏
<pb:KR4d0585_WYG_002-16b>
臺春之烏依依髙堂㳺子¶歸未歸堂前春草生春暉行
行舟發彭郎磯勿遣霜霜露¶露沾人衣¶
　　送斷事官李侯序¶
大梁李侯文彬氏以世居執法有决讞才簡知於今天¶
子天子親賞拔為中書斷事轉都督斷事克於其職凡
邉¶民有詿誤郡牧有不白案出使推覆咸以平允取信
朝<md:KR4d0585_SBCK_002-12a>¶廷今年奉㫖以田&KR0034;覆實事至淞旬浹間得成帳報
於¶上淞官吏父老喜侯勾檢得失不苛擾而一辨羣來
<pb:KR4d0585_WYG_002-17a>
乞言¶於㑹稽楊維禎維禎聞侯任天子耳目寄者已期
年大明¶之古遺直也則為之言曰斷事在古為士官周
為㓂晉為¶理秦漢為廷尉今為大理斷事天下事有不
平者平於君¶君以平於斷事斷事之寄不輕也較然矣
獄必以果而斷¶斷必以明而審明果俱至又必不為上
所敓旁所撓則其¶法始伸職斯䆒矣有其明有其果而
又無其旁撓上敓者¶其稱譽比古漢于張用是占侯之
峻躋華要内中書¶郎外部使者郡二千石不俟龜蔡證
<pb:KR4d0585_WYG_002-17b>
矣吾與天下之民共望之¶洪武二年九月十日序<md:KR4d0585_SBCK_002-12b>¶　
　
　
　
　
　
　東維子集巻二¶
<md:KR4d0585_SBCK_003-1a>¶
<pb:KR4d0585_WYG_003-1a>
欽定四庫全書
　東維子集巻三¶
　　　　　　　　　　　　元　楊維楨　撰
