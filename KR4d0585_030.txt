# -*- mode: mandoku-view -*-
#+TITLE: 東維子集
#+DATE: 2015-09-23 10:27:14
#+PROPERTY: JUAN 30


　辭¶
　　桂軒辭(有序/)¶
　　　桂生於秋依於巖葢隠之花也故小山之招者
　　　託焉¶代之誇郄林美燕山者非桂本志也包陽
　　　有桂軒者¶為馮君元卿之所築馮君有文學且
　　　有志於當世而¶不屑於仕進今老矣遂築是軒
<pb:KR4d0585_WYG_030-8a>
　　　之所將以終隠云夫¶古之君子不必以仕為賢
　　　亦不必以不仕為髙仕而¶不得行其志之為患
　　　耳仕而不得行其志苟非時之¶弗偶則材之弗
　　　良也方今¶明天子在上側席求人如不及馮君
　　　幸生逢其時其材又¶非可以無用於世者方且
　　　惴焉深藏逺遁分甘與小山<md:KR4d0585_SBCK_030-6b>¶之招者同羣焉葢
　　　與夫代之夸郄林美燕山之為榮¶者異日道也
　　　使彼揚揚露才竊一名以自哆夫又不¶足不致
<pb:KR4d0585_WYG_030-8b>
　　　中踣而貽故林之羞則不止者聞其風亦可¶少
　　　媿矣嘻桂之軒人人得有也而有若馮君者之
　　　不媿¶於桂則尠矣是則馮君之才之號實世教
　　　之所繫也因¶其友程生之請為作桂軒辭二章
　　　其辭曰¶
桂樹叢生兮軒之陽沐雨露兮含風霜王孫不歸兮春
草¶歇而不芳軒中之人兮夀而康折瓊枝以為佩兮飡
金粟¶以為糧軒中之樂兮樂無央
<pb:KR4d0585_WYG_030-9a>
桂樹叢生兮軒之隂虬龍盤拏兮猨狖笑吟王孫不歸
兮¶實勞我心<md:KR4d0585_SBCK_030-7a>¶　　送史才叟遷上饒吏代馮元贈¶
一門三相兩封王見説郎美文章收拾長才青眼是黄堂¶
栢府槐㕔朝暮直披玉雪倚氷霜靈山懐玉鬱蒼蒼古
城¶隍帶仙房瑶草紫芝隨處發天香盡道如今遷外好¶
只今朝風送玉琳琅金縷唱錦㠶張¶
　調
<pb:KR4d0585_WYG_030-9b>
　　雙飛燕調¶
　　　十月六日雲窩主者設燕於清香亭侑巵者東
　　　平玉¶無瑕張氏也酒半張氏乞予樂章為賦雙
　　　飛燕調俾¶度腔行酒以佐主賓之歡¶
玉無瑕春無價清歌一曲俐齒伶牙斜簮鬀髻花𦂳嵌
凌<md:KR4d0585_SBCK_030-7b>¶波襪玉手琵琶彈初罷怎教他流落天涯抱來帳下
棃園¶弟子學士人家¶
　雜文
<pb:KR4d0585_WYG_030-10a>
　　陣圖新語叙¶
孫子論兵謂廟算者勝無算者不勝且敗又謂善守者
藏¶於九地之下善攻者動於九天之上此全勝道也余
猶怪¶今之主兵者類皆無算之兵攻者直撞守者急退
耳比之¶田舍摶兒三進三退不翅也余觀奉元趙信所
著陣圖新¶語得軒轅氏屈機之法而深中今日主兵者
之弊信嘗從¶余遊於睦州抱文武才畧而未遇知己者
江浙樞府曾官¶授其人言不聴則棄官去耶律氏有禮
<pb:KR4d0585_WYG_030-10b>
羅其人計不用亦<md:KR4d0585_SBCK_030-8a>¶拂衣行余號知己而余在澤雖奇其
才而無所於用近聞¶中吴痛懲主兵之弊旁求天下之
善兵算者有以信姓氏¶達薦書者而信弗應獨與余乃
居草堂看古莫邪譚瑶水¶青黄虬人莫識其胸中也予
令其同遊者張憲上其圖於¶淮吴幕府幕府若詢曰汝
師東維子曾上皇帝書淮吴府¶聘而未起何如憲具對
曰欲招東維子請從信始¶
　　鬻茶夢
<pb:KR4d0585_WYG_030-11a>
鐵龍道人卧石床二更月微明及紙帳梅影亦及半牕
鶴¶孤立不鳴命小雲童汲白蓮泉燃槁湘竹授以凌霄
芽為¶飲供道人及游心大虛雍雍涼涼若鴻䝉若皇芒
㑹天地¶之未生適隂陽之若亡恍兮弗知入夢遂坐於
青圓銀輝<md:KR4d0585_SBCK_030-8b>¶之堂堂上香雲簾拂地中著紫桂榻緑瓊几
有太初易一¶集集内悉星斗文焕煜爚熠金流玉錯莫
别艾畫若煙雲¶日月交麗乎青天歘玉露涼目冷香氷
入齒者易刻因作¶太虛吟吟曰道無形兮兆無聲妙天
<pb:KR4d0585_WYG_030-11b>
心兮一以真百家斯¶融太乙以清歌已光飈起林末激
華氛郁郁霏霏絢爛淫¶艶廼有扈緑衣若仙子者從容
來謁云名澹香小字緑華¶乃奉大𤣥杯酌太清神明之
髓以夀余侑以辭曰心不形¶神以行無而為萬化清夀
畢紓徐而退復令小玉環侍聿¶櫝遂書歌遺之曰道可
受兮不可以傳天不刑兮四時以¶言眇乎天兮天之先
天之先兮復何仙移間白雲微銷緑¶兮化煙月反明余
内囦余亦悮矣遂㝠神合𤣥目光尚隠<md:KR4d0585_SBCK_030-9a>¶於梅花間也小
<pb:KR4d0585_WYG_030-12a>
雲呼曰凌霄芽熟矣¶
　　四十五日約¶
漢志有曰冬事既入婦人紡績女子所得日四十五何
為¶日四十五一月三十日三十之夜分不息是一月之
中恒¶得十五日也故四十五余觀古豳民男於宵索綯
女於宵¶紡績則豳男女皆得日四十五者也嘻豈惟豳
民哉宣王¶之庭燎曰夜如何其夜未央夜如何其夜向
晨則王者勤¶政亦繼燎於夜也豈惟宣王哉姬公聖厪
<pb:KR4d0585_WYG_030-12b>
於忠則曰坐以¶待旦孔父至聖勤於學則曰吾嘗終夜
不寢是古之聖賢¶未嘗不競晷於四十五日也錢唐諸
生有以年過冠室而¶失師承者及其直賢師友也遂有
失時之嘆而不知力扶<md:KR4d0585_SBCK_030-9b>¶補人之功故為作四十五日約
以策其力而程其功日讀¶某經若干巻寫其書若干
板夜讀某史若干巻評某史若¶干件著某文若干道朔
朢講某文義若干件遵要束而餘¶力者有慶違要束而
力不及者有讓云
<pb:KR4d0585_WYG_030-13a>
　　毗陵行¶(記十月七日事/)
孟冬四將發勾吴彎弓誓落雙髠顱智謀無過史萬葉
嫖¶姚無加李金吾前第已作破竹刃三覆乃裹含沙狙
常山¶長蛇一斷尾即墨怒牯齊奔&KR1568;玉蕋孤軍呼庚癸
皂鴉萬¶甲迷糢糊江南長技江北無蒲牢一吼千鯨呼
赤杠卓入¶鐵甕戸銕翅横截丹陽湖擣虛之策不出此
赤手可縛生¶於莬當時上將陷江都至今莫贖千金軀
後來飛將慎勿<md:KR4d0585_SBCK_030-10a>¶疎襄王城頭啼白烏如何臨期易將犯
<pb:KR4d0585_WYG_030-13b>
兵忌何必不讀孫¶吴書烏乎臨期易將犯兵忌何必不
讀孫吳書¶
　　題子昻五花馬圖¶(賓月軒家藏/)
趙公馬癖如鄧公曽騎賜馬真龍&KR0865;漚波亭上風日靜
想¶像天廏圖真龍烏雲滿身雪滿足紫焰珠光奪霜目
九花¶風細虬欲飛五色波清錦初浴祇今買骨黄金臺
圉家豢¶牧皆駑材將軍臨陣託生死昭陵石馬空遺哀
此圖年深¶神亦化後來何人誇筆亞不見真龍空見畫
<pb:KR4d0585_WYG_030-14a>
猶得千金索髙價¶
　　題謝氏一勺軒¶
一勺水不滿斗我吸之勺在手上連天津尾下泄海焦
口主人云小池鑿¶吾蔀青天納牖吾銕厓道人韙之曰
有人悟此坏雲夢吞八九<md:KR4d0585_SBCK_030-10b>¶　
　
　
<pb:KR4d0585_WYG_030-14b>
　
　
　
　
　
　
　
　東維子集巻三十<md:KR4d0585_SBCK_030-11a>¶<md:KR4d0585_SBCK_031-1a>¶
<pb:KR4d0585_WYG_031-1a>
欽定四庫全書
　東維子集巻三十一¶
　
