# -*- mode: mandoku-view -*-
#+TITLE: 東維子集
#+DATE: 2015-09-23 10:27:14
#+PROPERTY: JUAN 25

¶
墓誌銘¶
　　馮進卿墓誌銘¶
富春馮堅氏衷衰來拜予姑胥舍次曰堅不孝先子以
某¶年某月日猝亡堅忍死將以某月某日葬先生以異
姓弟¶先子亡無先生銘與草木没没也堅不孝益甚予
<pb:KR4d0585_WYG_025-1b>
為之位¶哭堅歸而畀之志與銘使刻諸碣云君名士升
字進卿其¶先陳留人自其曾大父志學徙家杭之富春
山遂為富春¶人大父從周宋承事郎華亭縣鹽塲提幹
伯父驥宋武康¶主簿宋亡死節於獨松闗父革不仕及
長跅&KR0760;不羈而有<md:KR4d0585_SBCK_025-1b>¶大志通律令圖籍及九丘之書以時
舉子業為俗學棄弗¶習然負器畧喜功名慕傅介子班
定逺之為人嘗欲走京¶師吐其磊磈者於執政貴臣以
為世之爵禄可俯而拾也¶至正初漳徼賊作朝廷聚湖
<pb:KR4d0585_WYG_025-2a>
江浙之兵相持不即殄滅¶君欲獻策招誘不煩一矢之
遺可拘繋弗行晚乃與羣弟¶拓祖廬起大門宅誓同居
不分宅成而君卒矣享年五十¶有一嗚呼君之器可謂
竒矣志可謂大矣而訖無所就以¶卒嗚呼天既生人之
才以為用然又夭閼不使直遂者不¶可得而知也君生
於大德丁酉至正丁亥五月四日卒以¶明年某月葬某
地弟四人士頥士晉士豫士仁娶裘氏生¶男堅女貞孫
男二人允邵允文壻為同里諸國用嗚呼以<md:KR4d0585_SBCK_025-2a>¶君才之跼
<pb:KR4d0585_WYG_025-2b>
志之縮而卒也則其有後者可知己銘曰¶
已乎進卿有才以為庸有志以為衷天既信其始而又¶
絀其終彼䝉者從我明獨則凶己乎進卿貴也者吾不¶
知其所以通賤也者吾不知其所以窮¶
　　虞隠君墓誌銘¶
吴郡海虞山之隂其溪曰東蘆有隠君焉為虞仲元氏
生¶於前至元甲午十月十有三日殁于至正戊子三月
二日¶是年十月某日葬于虞山西麓小澗之原先葬之
<pb:KR4d0585_WYG_025-3a>
一月¶其孤徳懋來拜余吴門曰先君生無仕績襮於世
死不得¶文可傳者銘草亡木卒耳不孝孤惟是懼且今
奎章學士¶虞公集游吴謂君曰吾渡江派有在海虞而
海虞之隠徳<md:KR4d0585_SBCK_025-2b>¶賴有君焉於是與公通譜牒吾子公之上
第門生幸有以¶銘諸按狀君名安垕字仲元其系實出
虞仲氏自唐文懿¶公世南陪葬昭陵始為雍人後十有
一世某從僖宗入蜀¶又為蜀人八傳而為宋太師雍國
公兄文扈駕渡南子姓¶有尋周讓王之隠跡於海虞者
<pb:KR4d0585_WYG_025-3b>
故隠君為吴人曾大父某¶仕宋將仕郎父某弗仕母郭
氏君生而性靜深長有器¶局謹事其親如禮其親没事
其長如父家政必承其出又¶必相其審於義決於力也
故舉無過差時節祀先必哭¶泣若初喪時嵗延碩師課
子姪以道義學將招其私塾籍¶私田其中以為先氏虞
仲學官事未集而殁兄弟同居者¶五十年鄉黨以孝友
聞婣戚朋舊服其交久而敬後至元<md:KR4d0585_SBCK_025-3a>¶間行丞相府聞其
人才且賢嘗檄授福寧州路都監稅官¶君不茍進曰使
<pb:KR4d0585_WYG_025-4a>
某有仕宦情吾官不在筦庫家矣遂謝病¶傳事家督不
入官府不事鄉里請謁自號野齋然郡有名¶公卿徃徃
以客禮見之埀終呼徳懋無他語惟曰吾幸生¶承平時
竊師友之教安富尊榮優游以卒世得為一世全¶人吾
復何憾爾曺勉旃不為吾不為為吾所能為而己娶¶同
里望族周氏恭儉慈惠克相於内子二人長徳懋也娶¶
同里沙溪故宋楊察推女孫次徳賢居幼女一人贅同
郡¶于尚書孫徳潤孫男一人寳住夫徳有所助雖賤必
<pb:KR4d0585_WYG_025-4b>
書春¶秋法也樹石立銘固不得顓諸六服官政者若君
引迹自¶晦上徳有光於虞仲得稱隠君焉是得銘己銘
曰<md:KR4d0585_SBCK_025-3b>¶翳海虞氏繇隠南奔迨雍國公南派又分式忠式孝¶在
爾子孫相爾子孫既才實蕃才而弗用用野自文¶觀其
事親出可事君夫豈筦庫而可詘身為世全人¶闇然而
晦年若弗永永徳於聞大海奫奫小澗沄沄¶我文著隠
勿崩其墳
<pb:KR4d0585_WYG_025-5a>
　　吴君見心墓銘¶
至正八年十月二十六日余友富春吴君卒家貧無以
葬¶閱明年十一月某日賴同里友馮士頥葬某地其孤
毅來¶求銘余悲不忍銘徃哭其墓毅申前請嗚呼又何
忍不銘¶君諱復字見心生有異稟四嵗能誦書千餘言
弱冠失怙¶刻苦讀書不以貧難少置生無偽言行與人
約雖千里外<md:KR4d0585_SBCK_025-4a>¶不失期刻性喜吟哦善效白長慶歌謡襍
詩有諷切貪奸¶其人諱者欲以危法中之不為屈予讀
<pb:KR4d0585_WYG_025-5b>
書大桐山時君¶長通書願與弟子列及余寓居錢唐太
湖間遂舍妻子從予¶遊學古文歌詩始君持所作詩來
自夸穢同列詩屏棄如¶棄涕唾余覽詩笑曰子欲輩季
唐伎亦至髙欲追古必焚¶滅舊語君變色不敢言徐取
楮筆録余琴操及春俠辭二¶十餘首去越一月復來謝
曰先生詩法得矣吾舊詩亦焚¶矣苐出語猶吾前日詩
也奈何余曰姑歇汝哦事靜讀古¶風雅騷及古樂府幾
耳又退而閱三月來出所作曰余舊¶語忘新語出矣賴
<pb:KR4d0585_WYG_025-6a>
先生教幸而或馴致於古遂編次余古¶詩凢十巻加以
評註能道余所欲言余詩有逸者君輒能<md:KR4d0585_SBCK_025-4b>¶補之觀者謂
可亂余真自後下筆必出人意表嘗雪夜與¶余遊東西
洞庭徒步登七十二弁之峰其語益厓拔皆竒¶氣所鍾
世人莫之識也去年約余遊廬山觀瀑布馴至岳¶陽訪
鐵笛亭未行而以病告病三月而逝矣臨終告其友陳¶
倫曰天乎死我矣使加我數年吾詩不後二李吾文不
遜¶吾師嗚呼君死矣吾愛逰太山長谷孰余相耶吾唱
<pb:KR4d0585_WYG_025-6b>
古歌¶詩孰余和耶吾性急卒未能寡過君執直敢議乂
孰余議¶耶吾見君之學也如朱頓積不訾江河之傾不
可休其立¶志如匙勘鑰矢破的為文如大將旗鼔建而
三軍所指無¶不如意葢其來日登而未止迺今止於斯
耶前年夢遊天¶漢探天孫支機石穴為研池遂自稱雲
槎秋客而所攜研<md:KR4d0585_SBCK_025-5a>¶且號機石云鳴呼君也生而食不給
祿不及也蓋不以外¶者為憾矣其不五十而卒也又豈
以為憾哉大父某父某¶皆貧學而不仕娶李氏子毅穆女
<pb:KR4d0585_WYG_025-7a>
一人適同里余驥世傳¶其雲槎集凢十巻茅山張外史
雨為之序云銘曰¶
嗟吴子雕龍貴麟賊天真天所嗔子之道宜鬱屯嗟吾¶
子忽已淪文不死千萬春¶
　　孝友先生秦公墓誌銘¶
孝友先生既没五年其嗣子約因其友袁華謁予雲間
而¶致其辭曰約不幸先人學而貧貧而又不得髙年死
又不得¶名能文者銘重不孝先人事業不用亡得稱行
<pb:KR4d0585_WYG_025-7b>
義著述有¶不得不白者已賴楊東溪氏狀其詳敢丐吾
子屬比之余<md:KR4d0585_SBCK_025-5b>¶始來吴聞昆太倉為貨居地不為習屈挺
然以文行自立¶者二人焉曰東溪老人楊公譓洎先生
也予皆不及識矣¶而獲見東溪所為先生狀蓋若識於
目睫間故不辭論次其事而¶銘之先生諱玉字徳卿姓
秦氏其先鹽城人世以儒學顯¶宋紹興間由某祖徙居
崇明之東沙與袁陸謝為望族而¶秦氏尤以衣冠文物
稱重其鄉曾祖棟祖楳皆宋太學上¶舍生父庚從蛟峯
<pb:KR4d0585_WYG_025-8a>
方先生學咸淳末以詩試通州第一¶人國朝不仕漕萬
户玉溪劉公聞其隠徳延致於館因又徙¶昆之太倉家
焉君四嵗即挺然不羣能屬句對五嵗能暗¶誦孝經論
語八嵗而喪父哀慕如成人母顧氏日夜躬織<md:KR4d0585_SBCK_025-6a>¶紝資先
生亦感奮曰吾家世有聞人其可自我斬乎益刻¶苦自
力比長通五經尤邃於詩㑹貢舉法行州長踵其後舉¶
先生先生曰予學豈為決科計哉遂辭性至孝友事母與¶
兄無違禮事大小悉稟以行母有疾藥食必親嘗累旬
<pb:KR4d0585_WYG_025-8b>
日¶不解帶母卒哀泣至血執喪過禮終喪不沐浴不鹽
酩人¶以為難初居喪隣有火熾不可捄家人收貲為出
走計獨¶先生伏櫬慟不去火且及屋壁遽自滅州長上其
孝行將¶得旌寵輒謝止之憲史張公揆行部閲其行義
見其所著¶文論薦之且約偕詣闕弗行居常晦黙如愚
人見貴人益¶自閉匿然衣冠服器必整飭與弟子講解
音吐洒然而娓¶娓無倦教授鄉里二十年嘗曰士讀書
將以惠天下不幸<md:KR4d0585_SBCK_025-6b>¶不及仕而教人為文行經術亦惠耳
<pb:KR4d0585_WYG_025-9a>
里之貧不能學者為¶給饘粥筆札教之嘗行道間得遺
金訪其主還之封識如¶故有盜入室竊布帛去明日復
來僕覘執之使縱之去舊¶有土田在東沙族人據有之
遂不問并以舊書歸之後其¶人感化皆歸於善類先生
之於孝友於蹈義執禮至此亦¶可謂之篤行君子者已
先生前殁之嵗嘗夢為詩猶記其¶末句曰五湖四海一
閑人及覺悟曰合五與四一為十五¶十月疾驗矣四而
虚其一為三明年三月吾疾殆不起矣¶乎至期果符其
<pb:KR4d0585_WYG_025-9b>
言屬纊神色不變時至正四年二月二十¶四日也得年
五十有三其徒私諡曰孝友先生君娶顧氏¶子男二長
約次壁壁先卒約能世其學女二先生讀書之<md:KR4d0585_SBCK_025-7a>¶舍自名
曰迂濶所著有詩經纂例大學中庸探説宋三朝¶摘要
齋居雜録并詩文若干巻藏於家葬某所銘曰¶
人之機也我曰愚我之達也人曰迂嗟先生愚不如迂¶
自居四一以虚卒允符誠使狃愚以好用偭迂以利趨¶
道弗信而畫於途孰愈孝與友之諡於徒
<pb:KR4d0585_WYG_025-10a>
　　元故樂閒先生墓誌銘¶
公諱錫珪字君玉其先出唐學士遂良遂良由河南遷
錢¶唐子孫所居號褚家塘其後有徙居苕城者亦以褚
姓其¶巷今聚族南潯之西朱塢庄者即自苕城來有起
身科第¶者為宋迪功郎淮安縣丞士登公曾大父也宋
將仕郎管¶元吉公大父也宋將仕郎國史實錄院檢閲
文字天祐公<md:KR4d0585_SBCK_025-7b>¶考也公性沈靜寡言自幼有識量檢閲君
嘗夜遇盜盜認¶君巾服欲刺之公潛以他衣冠易之於
<pb:KR4d0585_WYG_025-10b>
傭皂而免長究心¶經史游庠序間獵獵有俊聲安定書
院舉之儒臺授耒陽縣¶令公曰吾親老且病忍一日去
側耶雖不仕得朝夕養吾¶親吾志周滿借有髙位違孝
而徃不為也矧縣令未必能¶信所志者乎遂辭朝夕躬
上食親前親有疾衣不解帶者¶累月藥餌必親嘗乃進
居喪哀而毁有常情所不堪既葬¶追慕若將見之至老
弗渝篤孝之行人無間言里父老訓¶其子弟之事親必
指公為則云族有貧不自給者則貸之粟¶不償者焚其
<pb:KR4d0585_WYG_025-11a>
劵又多蓄善藥以濟人平居雖燕處必冠¶對客則風流
談論務使之盡驩晚嵗鑿池築圃蒔花竹以<md:KR4d0585_SBCK_025-8a>¶自娱創樂
閒堂因自號樂閒居士其在鄉閭平率人物比¶漢陳實
博古而尤善知今事人比唐齊幹行游城中邦大夫¶候
其車音爭相迎致問時政莫不尊而稱之為樂閒先生¶
公生於宋徳祐五月二十二日卒於今至元庚辰六月
二¶十九日年六十有六娶張氏四男長嗣良次嗣英出
繼叔¶後次嗣俊嗣賢女一適董汝華孫男六應椿應桂
<pb:KR4d0585_WYG_025-11b>
應松應¶杓應權應樞以至正三年正月六日葬於烏程
永新鄉大¶金峰塢之原傳曰施嬙女衣褐天下稱妍賁
諸赤手天下¶稱勇士之美者又豈藉區區爵位耶吾觀
樂閒先生者是¶己先生卻仕而閒為孝子為義士其卒
也不應銘法歟銘曰¶
孝為則兮義不頗仕則少兮德則多先生之樂兮隂陽<md:KR4d0585_SBCK_025-8b>¶爭和先生之則兮爭紀於瀆與河南之潯可竭金之岡¶
兮可陂我銘其人兮不可磨
<pb:KR4d0585_WYG_025-12a>
　　元故用軒先生墓誌銘¶
番有隠君子為用軒韓先生先生殁十年所其嗣元璧
既¶克葬尚銜哀弗置走余錢唐次舍拜有請曰先子生
有輔¶世志訖不得祿位以死片言觭行有幾古人死又
不得文¶而可傳者銘是與草亡木卒等不孝孤罪益甚
吾子屢¶銘徳人義士賢公卿先子世次言行具在嵗志
吾子哀而¶賜之銘非真不孝孤貫罪先世世逺有耀己
余嘗觀杭圖¶志見有宋韓左廂者以進士起身由臨安
<pb:KR4d0585_WYG_025-12b>
令以嚴明陞臨¶安府左廂官臨安剽民財者白擎子聞
公至皆屏跡謡曰<md:KR4d0585_SBCK_025-9a>¶韓廂明無白擎韓廂死白擎起未嘗
不起慕其人問元璧曰¶即先生五世祖也按家乗韓為
番著姓其先南陽人唐末¶&KR1131;徽之黄㻻復遷饒之樂平
歴宋擢科者代不乏絶靖康¶間諱屏者中武舉尋自恥
悔再游太學登文第官至臨安¶左廂者即治白擎者也
諱仲龍丞相趙忠定公之壻以詩¶學五中待補者先生
之祖也諱如璋遭宋革隠居讀書於里¶之北山號菜山
<pb:KR4d0585_WYG_025-13a>
先生者先生之考也先生諱思恭字徳用¶學者尊之曰
用軒先生先生幼不習羣弄早悟書數學長¶負器備好
善惡惡甚至鄉里有不平事掀髯一言折於稠¶衆中哀
者屈鬱者吐氣或為非義惟恐先生聞之若畏王¶彦方
者邑大夫史公夢龍豪傑士也事先生如師先生嘗<md:KR4d0585_SBCK_025-9b>¶語
之曰土敝者草不蕃水煩者魚不育守令者民之土水
也又¶曰亷而不諒直而不決糊塗皂白以從事其敝甚
跖史公¶書其言於座右訟有不決者馳狀質先生憑一
<pb:KR4d0585_WYG_025-13b>
言舉置為¶曲直饒有貢國初以天姓督陶先生嘗領其
事有獻策¶者某室之基在陶某田之畔在汰即依策毁
室廬壊溝渠計¶百十家立待先生不從曰損民利國非
國之福也可誣民¶乎既而室者田者或來謝復拒之水
旱疾疫必露香籲天¶為衆告急告必有應嵗饑率有力
者食餓至藥病掩骼自¶奉薄甚碩師教子弟嵗金節幣
竊竊惟恐後事親至孝妣¶李孺人没水漿不入口者三
日因致重疾菜山公年埀八¶袠晚多病侍藥膳不少懈
<pb:KR4d0585_WYG_025-14a>
病革不交睫至掐掌代痛居喪<md:KR4d0585_SBCK_025-10a>¶一遵朱氏禮喪祭之禮
獨任不以綴伯仲氏配曰程夫人¶同里程剛愍公孫女
也克相無違先生資以修於家先生¶卒子男三璧璠璿
女二壻為王恭簡公孫與善王知錄孫¶惟澤先生生於
宋咸淳丙寅六月二十有八日没於今至¶順壬申七月
八日享年六十又七先是里之石龍岡有¶龜蛇交集勢
秀峰離列下走兩阜為陂陀若雙蚌然兩源¶挾蜂出&KR0008;
&KR0008;循龜虵而東去龜之有二石筍相距尋丈¶間術青烏
<pb:KR4d0585_WYG_025-14b>
者以為古人宅兆也先生喜之嘗挾策止此語¶元璧曰
吾百嵗後必藏此於是明年八月某日葬於龍岡之嘴¶
用治命也吾聞士有隠徳者必享其榮以及其子孫先
生¶徳人也享榮不於身使不祿位以没荷其及者不在
後之<md:KR4d0585_SBCK_025-10b>¶人乎元璧清明好學有仕才吾見左廂氏之重榮
可必也¶銘曰¶
龍之支兮為蛇為龜(叶/鳩)龜之筍兮相捔相繆下走雙峰¶
兮兩源挾流小鍾草石兮大鍾俊髦有徳之人兮閟於
<pb:KR4d0585_WYG_025-15a>
丘¶
　　故張君子墓銘¶
吴人張天祥既克葬先孝君被服斬絰謁予門拜有請
曰¶吾子以文章銘世之賢公卿善人先孝君雖賤雅亡
惡吳¶之人無識不識咸稱曰君子人先世多繇進士起
幸子立¶一言信若惇史非直不肖孤幸先世世逺有耀
己世次言¶行謹備壻馬良狀余至蘇讀蘓郡乗知張吴
顧陸為四顯<md:KR4d0585_SBCK_025-11a>¶姓而張氏蔓衍為獨盛今又聞其後有君
<pb:KR4d0585_WYG_025-15b>
子人者張氏之¶澤曷其逺也哉按良狀君諱必成字舜
卿曽大父巡大父¶浩父愷俱隠徳不仕其先自晉廣州
刺史彭祖後子姓至¶宋齊彌昌遂為吴大家逮前朝登
皇祐進士第者僑僑後¶顔顔後敏功敏功後攀四世皆
第進士君攀八世孫也生¶至正乙酉八月十七日卒至
正戊子正月八日年六十有¶四配陳氏子男三嫡天祥
天徳庶天祐女三人長適馬良¶仲適程可大季適曺繼
宗仲嫡出也孫男女八人卒之¶年三月十日葬長洲縣
<pb:KR4d0585_WYG_025-16a>
武丘鄉靈夀崗之原君生不¶好弄長簡厚甚年十四喪
父哀毁如禮養母以孝聞事其¶伯氏若父既冠娶自立
盡讓田廬諸兄旁建宅一區客亭<md:KR4d0585_SBCK_025-11b>¶師舍靡不完好外養
市徒理生産日富畜藏必推其羨以¶及人弗懈兒婦入
諌止則曰積弗散不有天菑必有人禍緩¶急扣門者應
如不及佛老家營大土木亦樂予之貲惟不樂¶遣子孫
習吏術尋仕階以為棄今誤人之仕寧棄道路¶吾非不
欲仕也仕而弗利人人覆我病不若不仕兩忘失¶云平
<pb:KR4d0585_WYG_025-16b>
居氣貌和齊於物無忤雖家人妾僕未嘗識其疾¶聲怒
色有以横逆加之必自反久之其人意自消晚年病¶痿
痺弗接人事誡諸子曰予少自奪鑒延方伎士卻病而¶
病速施財非鬼覬福報報邈如惟寡欲乃大藥擇師傅
教¶子孫乃樹福本若輩識之故三子有仕才類弗干禄
天祥¶且繼志築書樓購未見典籍藏之厚禮碩師以淑
子姪及<md:KR4d0585_SBCK_025-12a>¶里中兒君聞其所為喜曰天祥為吾所未及為
非其孝乎吾¶雖卧為廢人無憾又戒諸子誓弗以婦言
<pb:KR4d0585_WYG_025-17a>
分異書田氏荆¶木事視曰無知如木尚識所托况人乎
若輩思之罔墜吾¶訓吾門其大矣其言鑿乎應君子之
教且過未嘗弗知知¶未嘗復為君子之仁也吾聞古者有
諸侯大夫之位雖無¶徳稱君子稱其位也有諸侯大夫
之徳雖無位稱君子稱其¶徳也一介之賤稱君子法不
當得銘乎銘曰¶
位振人徳振身振人者名歸之而尊弗親振身者天下¶
歸仁日以尊親無羣君子哉若人視予銘詩詩可信
<pb:KR4d0585_WYG_025-17b>
　　蔣生元冡銘¶
生名元字亨之吴興安化鄉陳瀆里人也祖慶元主簿
必<md:KR4d0585_SBCK_025-12b>¶直父宣政院掾克明元生質機警五嵗入小學日誦
書數¶千言十嵗善屬文二十學明經義試有司不競輒
自忿曰¶吾學經無師説吾黜宜也乃歸告其父曰㑹稽
楊先生某¶東南授經之師吾將不逺千里執贄而北面
之父憂其素¶病羸止之曰天其蔣門之幸先生從吾聘
汝學可己不須¶奔走千里學未可望而我憂先焉汝學
<pb:KR4d0585_WYG_025-18a>
之成不成卜於先¶生之來不来也予嘉其父子心徃焉
時至正四年十一月¶某日也閱三年元學成蔣氏之族
咸相慶曰元以先生之¶来不來卜學之成不某等又以
元之成不卜蔣氏之盛衰焉¶元成矣先生之賜不微矣
蔣氏之慶長矣嗚呼又豈料元¶學成而娶娶而即死乎
始余至元家元婦家催元娶速予<md:KR4d0585_SBCK_025-13a>¶語其父曰元娶學無
成理遲吾業可授父力卻婦家娶期¶期三年而通媾元
得卒學婦家申娶期適相者又言曰元¶娶早早亡娶遲
<pb:KR4d0585_WYG_025-18b>
十年可免爾元父弗信娶焉娶未月而元¶病未期而元
死矣於戲相者之言其得天歟得人歟元學¶吾春秋者
也春秋之法以人合天不以天任天元之卒受¶教予其
以人合天歟其娶而即死抑以天任天者歟嗚呼¶人歟
天歟吾不得而知之矣元生於泰定元年四月二十¶七
日死至正七年八月初六日也閱二十日無赴又閱
二¶十日夜夢元衣其所常服來拜曰元死矣幸遵先生
教¶不娶而學僅有成不幸而符相者言急娶而速死也
<pb:KR4d0585_WYG_025-19a>
吾父¶兄將以某月某日葬元車注之原元學於先生無
毫毛表<md:KR4d0585_SBCK_025-13b>¶世死無先生一言以表吾埋土吾其迄與黄土
同腐乎予¶聞其言怛而警亟諾之明旦有扣門者乃蔣
氏伻赴也予¶為之哭慟遂俾學子吴毅書其志復銘曰¶
生以人得天死不得天以人吁嗟元乎睿而病而厪未¶
宦而昏力夭厥身人耶吾不知其所因¶
　　華亭縣主簿王佳母夫人李氏墓誌銘¶
華亭縣主簿王佳母夫人李氏諱淑貞處州教授某之
<pb:KR4d0585_WYG_025-19b>
女¶教授君博極羣書而傳業在其女嘗曰吾女必嫁竒
士年¶既笄適同郡遂昌邑西平王氏迪功君之子延洪
洪負卓¶越才以青年遊京師華衣奴馬從名貴遊得
徼官於¶湖西鬱林州未幾没官所時夫人年方艾鞠養
三子長學<md:KR4d0585_SBCK_025-14a>¶次佳次海擇以傅就學學回必親試其所誦
書探其課對¶工拙為賞罸故三子克有成立夫人之教
也至正戊戌鄉¶民乗亂為椎埋剽奪夫人挈帑屬避地
松陽之眷家所長¶子學死於兵故廬燬於火夫人憂悸
<pb:KR4d0585_WYG_025-20a>
成疾辛丑冬十二月¶卒於眷家所明年春藳葬遂昌月
山之麓龍鳳乙巳江表¶吴主延攬英俊凢鉅室子弟有
竒才者不次登用丙午秋¶佳在選中丁未春授官華亭
縣主簿明年冬始獲歸葬於¶先塋西亭之原先逺日佳
以其友葉微所著行狀來乞銘¶予客華亭親見佳健於
趣辦浚蘇河領夫丁若干萬無失¶所慢役者漕粮四十
餘萬至京城無後期繼漕麥五十餘¶萬淞麥以澇失穫
折銀估大家藉其稱貸鉅豪濟所急佐<md:KR4d0585_SBCK_025-14b>¶邑長聴獄訟先
<pb:KR4d0585_WYG_025-20b>
燭其欺後翦其蔓民自以為無寃滯得佐¶邑循吏稱豈
非母夫人之教澤耶故樂為之銘曰¶
婦艾失夫子幼失父婦訖完其節子訖以才舉焚黄薦¶
哀亦榮爾母我銘不已爰示来後(叶/户)¶
　　王母李氏墓誌銘¶
江隂王孝子作逢去其母逝已十餘年猶作嬰兒泣謁
於㑹¶稽楊維禎曰逢藉有立母教也傳見野史沈䝉氏
未得名¶能文如韓愈氏者誌親逝不得韓公銘不孝今
<pb:KR4d0585_WYG_025-21a>
以屬先生¶先生幸哀而賜之銘辭不獲按狀夫人姓李
氏諱靖真宋¶獄官同郡潤之女杭庫使王惠之妻生子
一即逢也庫使君¶善律己起身憲漕累遷至永豐縣幕
致事杭庫副使初姑<md:KR4d0585_SBCK_025-15a>¶徐氏器庫使君之為人求可與齊
者姻里皆賢李舊旌教子¶女不違古訓求偶莫李氏若
妁告宜笄五年歸于王婦道¶甚飭庫使君在吴時李侍
姑就養姑清閲一紀若一日舉¶族皆以為難其訓子嚴
有法日給膏燭誦書約丙夜止或¶逾約輒誦至旦罸餘
<pb:KR4d0585_WYG_025-21b>
食出就外傅乏贄師物躬紡績以資之¶且多市古竒書
廣其聞見逢齒壯所還徃皆海内一時名¶俊隂自懌曰
兒不負我矣天厯飢民相引鼠偷率女奴組¶績更寢盜
不敢闚巷以為之歌曰東家辟纑西家穿窬其¶内治類
此至正五年秋八月三日疾卒於夫官下夀五十¶九逢
䕶櫬旋葬黄山原逢齒今四十以才諝顯東州諸侯¶爭
欲致門下浙憲使舉丘園俱不就風節益烈焉君子稱<md:KR4d0585_SBCK_025-15b>¶王母有子矣是可銘銘曰
<pb:KR4d0585_WYG_025-22a>
子以母教者臧母以子留者皆長益後歐陽歐陽謝(句/)¶
嘻(句/)以王(先生自註曰以字旌/也不可作助語詞)¶
　　故鄒元銘妻金氏墓碣銘¶
吴常熟鄒元銘之妻金氏諱玉字孟姬寧國路旌徳縣
稅¶務大使辟之冡婦衛輝路管民長官司總管謙之長
女廣¶徳路道録善信之孫漳州路龍興縣尹焕之曽孫
也姬從¶幼慧齊性孝謹日在父母傍不忍頃刻離去撫
婢御未嘗¶見迕氣其織紝組紃及音律書算皆不習而
<pb:KR4d0585_WYG_025-22b>
工有過人者¶諷詩書即通大義讀列女傳見有孝於親
事舅姑盡苦節¶者必識之信踐之及歸鄒氏執婦職如
禮甚育子若女自襁<md:KR4d0585_SBCK_025-16a>¶褓有法相其夫急人以義睦婣任
恤無不適宜焉舅姑皆¶稱賢無間言然慕父母未嘗一
日替嫁凢十嵗三歸寧及¶辭去戚戚如初嫁時今年遂
以歸寧終父母家訃聞夫族¶齊望門哭曰某婦死無以
成吾鄒氏家矣得年僅二十有¶七生於至治辛酉十二
月初五日卒於至正丁亥三月二¶十有五日女一人升
<pb:KR4d0585_WYG_025-23a>
奴男一人夀童元銘卜是年四月初¶一日祔於武丘鄉
半塘祖塋之原閲十日來請銘余住吴¶久之聞沙湖金
氏為有禮法之家徃徃所適女多賢行都¶人士之詩曰
彼君子女謂之尹吉尹吉者周大族有禮法¶之家也女
有君子行必推自尹吉孟姬出大家而閑於禮¶法如此
謂尹吉女非歟尹吉女為詩人所著而予為銘詩<md:KR4d0585_SBCK_025-16b>¶著孟
姬閔其令質不永年使名氏有傳豈過乎銘曰¶
梓共而秀而夭抱株驥墮地走而躓中途彼惡終天齡
<pb:KR4d0585_WYG_025-23b>
跛運長衢吾壹不知其所如嗟嗟乎孟女宜鄒大家孰¶
長短於短之不足而長有餘誦我銘詩不人誣¶
　
　
　
　
　
　東維子集巻二十五¶
<md:KR4d0585_SBCK_026-1a>¶
<pb:KR4d0585_WYG_026-1a>
欽定四庫全書
　東維子集巻二十六¶
　　　　　　　　　　　　元　楊維楨　撰¶
　墓誌銘¶
　　髙
