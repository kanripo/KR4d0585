# -*- mode: mandoku-view -*-
#+TITLE: 東維子集
#+DATE: 2015-09-23 10:27:13
#+PROPERTY: JUAN 15

¶
　記¶
　　借巢記(五十四借字誰借得/)¶
客有號鶴巢者自杭而蘇而松率假館以居予一日過
其¶館改命曰借巢或有咲者曰鵲有巢而鳩借之鳩之
拙也¶鶴不能營一巢而借亦拙甚矣乎楊子啞爾咲曰
<pb:KR4d0585_WYG_015-1b>
子亦知¶夫借乎人一身外為長物物皆借也吾試與子
言借衣冠¶借以束身棺槨借以掩胔土石借以周郭山
嶽借以積土¶天地借以奠岳極之於大則大靈借以闢
天地何莫非借¶也近而言之琴筑借聲綉綺借色芻豢
借味鼎釜借烹刀<md:KR4d0585_SBCK_015-1b>¶刃借割壺豆借盛金玉借翫席借偃
而䇿借扶也車借駕¶而馬借馳也旗幟借表而弧矢借
威也印章借信而露布¶借令也權貴借勢而封爵借名
也逺而言之丹青借圖而¶金石借刻載書借誓冊府借
<pb:KR4d0585_WYG_015-2a>
史而聖人百家諸子之文借¶以寓道也又何徃而非借
也及其親也妻借齊子借嗣父¶母借生而吾六尺之軀
亦借也吁借乎借乎何啻於一巢¶乎或者起謝曰淺矣
乎吾之窺借也吾因子言借而知天¶地萬有之不有於
我也楊子曰吾於天地萬有皆借也而¶有不借者在何
在也曰以天地萬有之借為借者萬有之¶客也以天地
萬有不借之借為不借者不客於萬有之客¶者也子徒
知吾有借而庸詎知吾不借之借而不客於客<md:KR4d0585_SBCK_015-2a>¶者耶不
<pb:KR4d0585_WYG_015-2b>
客者誰曰問諸有物有物問諸有初有初問諸有¶無有
無不可名全以名其巢居客起謝曰請書為記客為¶隴
右邾經也¶
　　營丘山房記¶
贑之吕仲善氏早孤事母劉以孝聞長從郷先生一静
謝¶公逰通易經以其餘力屬文賦詩頗有古人風裁方
今天子¶一海宇招延俊乂善以異等才登選胄子學有
書室在¶錦川之陽陽坡之下貯書數百巻題其顔曰營
<pb:KR4d0585_WYG_015-3a>
丘山房示¶不忘其義於前聞人也出使于淞謁抱遺先
生於草𤣥閣¶曰願先生一言以白吾志先生曰營丘在
虛危分埜為今¶濟南地太公吕尚父之食邑也太公治
齊舉賢而尚功至<md:KR4d0585_SBCK_015-2b>¶十四世為小白主覇以管仲富國&KR0716;
天下而太公之澤益¶逺且大孔子曰㣲仲吾其左袵矣
多其功也太史公曰太¶公尊賢智尚功能而其敝則夸
奢虚詐而不情傷其俗也¶善欲振其緒於營丘而又值
夫明天子之登賢以圖治其¶以仲之富國&KR0716;天下者為
<pb:KR4d0585_WYG_015-3b>
勉而以俗之失不情者為戒則¶可謂善嗣營丘者矣善
謝曰請書為記戊申冬十月朔戊¶辰記¶
　　南漪堂記¶
華亭葉生杞家有林塘之勝在黄龍浦西蕭公津上讀
書¶之堂南臨之故名南漪杞謁予草𤣥閣求一言以為
志至¶四三而不已為之言曰昔眉山蘇子嘗有是號矣
而生之<md:KR4d0585_SBCK_015-3a>¶堂又襲之耶雖然襲其理之所得何嫌於襲耶
善言漪者¶莫如易之渙其曰風行水上渙此漪之極觀
<pb:KR4d0585_WYG_015-4a>
也説者以為¶風與水相遭不能不為之文也此漪之說
文也予以為漪¶之所以為漪盖有為之本者其可不知
乎今夫水由地中¶行源深則流長其發岷峨越崖谷衝
林莽傾折曲直束之¶為峽匯之為渦激之為湍瀑千變
萬態不可踪迹然後達于¶江河以朝宗于海有本者如
是哉茍為無本溝澮之水朝¶盈而夕涸求一漚之㣲不
可得奚有千變萬態極觀於渙¶之漪者也杞也有意於
漪其亦於本者求之否乎杞作曰¶唯唯
<pb:KR4d0585_WYG_015-4b>
　　純白窩記(用聖經代老莊獨為髙出/)<md:KR4d0585_SBCK_015-3b>¶華亭縣北距六十里其聚為小萊其呉越裔孫為臯氏
先¶廬燬臯復新作又於堂右个闢窩一所上結圓頂下
方四¶落皆湮為雪色泥竇牖六又以雲母片羃之渾然
氊穹廬¶也名之曰純白臯嘗宿余於窩且徴純白誌賁
之上九曰¶白賁無咎以其反本也天下之文莫文於白
文之純又莫¶本於反本也吾聞臯壯年通經史及國語
間弧矢騎以義¶俠厠狐貉㳺徼問名貴人争欲致門下
<pb:KR4d0585_WYG_015-5a>
盗壓境臯呼郷兵¶甲捍于淞之隂郷頼以安又以白衣
參諮賛帥越者却冦酋¶復䑓紀活遺黎數十萬今齒及
莫矣功亦茂矣假亦可體¶矣故歛其神于反本之地此
純白之所以名也臯有四子¶若孫者五皆玉立庭砌問
將有賦白華稱潔白于時者又<md:KR4d0585_SBCK_015-4a>¶知臯之反本貽世世亦
無窮也臯氏子孫尚勉乎哉至正¶庚子夏五月蒲莭後
三日寫¶
　　薌林記
<pb:KR4d0585_WYG_015-5b>
淞之邑帶江枕海聚為山者曰笴曰雪曰神曰小崐小
金¶地皆平疇大陸呀淵疏川突而髙鬰而秀蟠而踞之
者則¶喬木之林大姓之所宅也去邑之北五十里其川
為蒲匯¶匯壯反為小菜岸小菜古屋百十楹者九齡徐
氏之居也去¶居左介一百步鑿池數十里池上植松栢
栝檜桂椒梅橘¶桃杏草則芝蘭菊芷荃蓀薫茝鈎連彚
列四時之生香未¶嘗一日斷也因額池堂曰薌林予過
海上九齡榻予堂者¶數夕臨分出楮華曰先生海上還
<pb:KR4d0585_WYG_015-6a>
嘻咲怒罵皆成文章醉<md:KR4d0585_SBCK_015-4b>¶墨所及一草一木有光於薌林
獨無言乎予曰草木之香¶細矣因人而馨者大且逺矣
哉栗里松栁以處士香晉竹林以¶七賢香濂溪蓮以茂
叔香羅浮村梅以蘇長公香草木不¶以物香而以人馨
也信矣不然雖梓澤平泉林木之綺交¶錦錯者不香也
吾愛齡之人品魁壘操行極髙茂嘗與予¶論今人出處
曰今之稱豪傑者彎弧運槊走戎馬間水出¶火入即可
茍且頃富貴髙者揺頰鼔舌閎聲髙議以驚動¶所事自
<pb:KR4d0585_WYG_015-6b>
謂陶王鑄覇以徼其所賔而為士之大慶不知大¶憂者
在其踵觸羅踏穽卒自跲踣而禍及其孥權不能庇¶勢
不能掖嘻若是者懵甚而悖亦滋甚予不幸抵囏𡾟幸
亟¶¶返故廬與一草一木同華而共實先人之賜先生之
教<md:KR4d0585_SBCK_015-5a>¶也予聞其言韙之曰此吾子之徳馨也馨之被於薌
林草¶木者也故樂為誌薌林并録其語為學之信且悖
者告也¶
　　固齋記
<pb:KR4d0585_WYG_015-7a>
新經有鄉善士戴氏父者遣其子貞從予逰一日有請
曰¶貞承名於父承字於先生曰固而蔵修之地未得齋
號¶以自勵敢請予又字齋曰固且求志予告之曰固非
髙叟¶之固也亦非固我之固也乾之爻言不云乎貞固
足以幹¶事貞不固不足以為貞固非貞亦不足以言固
固而貞貞¶而固而後事之幹立焉故聖人許幹必於貞
固而不以¶亨與利也生學與齒俱進將入于官而有事
於政已以易¶之所固者植其本於不㧞本而幹幹而枝
<pb:KR4d0585_WYG_015-7b>
枝而花花而實<md:KR4d0585_SBCK_015-5b>¶伺之嵗月不患其不茂且碩也生之貞
毋替於固也復有¶喻生於固者唐城南諸社所居號居
社固以其風氣所聚¶也宗祖所族也子孫所完也後為
妬者鑿之血流者數日¶而固者崩矣杜抵固從而衰矣
地不可以不固如是矧君¶子之操行乎生力完所固毋
自鑿也¶
　　榆溪草堂記¶
至正庚子夏四月余東逰鶴砂囬舟順流下黄龍浦又
<pb:KR4d0585_WYG_015-8a>
東¶抵榆溪見大榆數百章皆百年物也雨餘新緑蓊鬰
若屯¶旌擁握樹底搆草堂一所堂主者陶中出迎客供
茗飲床¶書充屋棟茶竈茟床環左右又將客步後圃花
樹紅白刺人¶目折殿春玉桃花一枝供客是夜遂宿草
堂明旦干余記<md:KR4d0585_SBCK_015-6a>¶草堂之號周顒嘗搆諸鍾山杜甫亦搆
諸浣花矣然鳴騶¶入谷而山靈見移脱巾據床而㡬不
免禍天下草堂萬萬¶也而享有其身者尠矣唯爾祖靖
節翁自彭澤來歸門種¶五栁著傳以自况義熈之節良
<pb:KR4d0585_WYG_015-8b>
史書之五栁之徳色者厚矣¶今子孫不堂栁而堂榆榆
視栁等也烏知異日不有傳榆¶溪先生在龍浦之東如
傳晉處士於五栁者乎中曰某不¶敏烏敢望吾前之人
請記為堂以為警¶
　　槐隂亭記¶
三槐見周禮有三公之象焉宋王祜氏手植三槐而三
公¶之位應于其後文正公旦君子謂王氏之槐種徳之
苻也¶海東王敏中氏為三槐子姪槐之樹之閭者亦三
<pb:KR4d0585_WYG_015-9a>
結亭樹<md:KR4d0585_SBCK_015-6b>¶間扁曰淮隂大叅周公琦為作篆書之又介吾
門管生訥¶求余言為志吁王氏之子姓何其祚之逺也
祚之逺者徳¶之長也晉大司馬府豈無手植之槐識者
占其樹婆娑而¶生意盡則知司馬氏之槐不如文正氏
之槐開其先者厚¶而䕃其後者長非尋常府寺之植可
得而並稱也敏中席¶槐之隂思有以培槐之本則豈徒
戒剪伐如齊人之令仁¶以根其生義以幹其行忠信以
要其成也盛徳大業其有¶不光相門之植文正之堂虖
<pb:KR4d0585_WYG_015-9b>
敏中勉之有以徴余言之不¶誣也至正庚子秋記并書
于挹清堂¶
　　春草軒記(有詩/)¶
淞謝伯理氏於其正廬左介為謻&KR0008;軒一所命曰春草
本<md:KR4d0585_SBCK_015-7a>¶靈運語也請予為之記予疑靈運以詩名宋而猶附
麗於¶人以覔句何也在西堂時詩思苦甚至假夢寐見
恵連而¶後得池塘生春草句遂以為絶竒吁此三百篇
後詞人以¶興趣言詩者也律以六義何有焉今人一草
<pb:KR4d0585_WYG_015-10a>
木取以㸃¶綴篇翰極於雕鏤之工詩道䘮矣談興趣者
猶以靈運語¶出於一辭直指如髙堂多悲風明月照積
雪無俟雕刻而¶大巧存焉猶為去古未逺也伯理嘗與
予論詩大惡凌跨¶六朝直探漢魏故於春草有得焉雖
然伯理方將以詩備¶理教及於民豈必効永嘉詩人争
工於句字間者具慶在¶堂上年俱髙矣朝朝(下音/潮)焉有
諭焉者夕夕焉有詰焉者¶於是家庭之教出焉倫理之
化行焉家有悦親之堂不忍<md:KR4d0585_SBCK_015-7b>¶一日違其色養吏部以品
<pb:KR4d0585_WYG_015-10b>
推恩及其親自謂㒺極莫之報¶時詠孟貞曜寸草春暉
之句是春草所托又有闗於倫理¶者惜永嘉詩人未之
知也吾合以論見春之資於倫理者¶不獨在句字間也
係之詩曰¶
草生西堂下沱水含清漪皜髪在堂上㳺子今已歸大¶
兒佩紫綬小兒著緋衣嚴君親受禮慈母舊斷機春草¶
承雨露惟恐朝日晞願持此日意永報三春暉¶
　　悦親堂記
<pb:KR4d0585_WYG_015-11a>
謝氏繇陳留徙淞者代有文行為衣冠望族至徳喜封
君¶養髙弗仕生産益饒門第益大至正丙申苖人䧟淞
封君¶廬亦毁明年復新作之其子伯理率其二仲奉親
于一堂<md:KR4d0585_SBCK_015-8a>¶晨昏於斯不使析處以一日去其堂予嘗名其
堂為悦親¶今來杭遂以記屬予世之以為悦者無大於
悦親矣子夏¶問孝於孔子孔子曰色難父母之色間見
於㡬㣲者孝子¶迎而順之為難迎而順之為難者必孝
子有至敬至愛闗¶於親者切若曽子之養志者是已孟
<pb:KR4d0585_WYG_015-11b>
子不云乎悦親有道¶反身不誠不悦也誠者至敬至愛
之謂也今夫備羞水陸¶備列聲色百拜上案於親者非
悦也華服絺繡竒噐金玉¶寒更燠換於親者非悦也鍾
畆阡連子本泉溢嵗上劵於¶其親者非悦也必悦之如
曽子者而後可伯理事親尚友¶曽子悦親之道蔑有加
於此矣雖然伯理方仕鄉郡出有¶民社之寄以其悦者
身之昆弟循之而後國人因之所謂<md:KR4d0585_SBCK_015-8b>¶父子兄弟足法而
后民法之矣理之弟曰恒曰鼎皆嘗從¶予㳺恂恂然有
<pb:KR4d0585_WYG_015-12a>
古孝犮之風吾知謝氏風教師於百世者有矣豈直國¶
人一時之法哉異日和氣應孝之門吾見瓢水之陽風
山¶之隂有同頴之禾併柯之木産焉田氏三荆有不能
嫓其¶羙者吾過封君堂上尚能為子賦之至正己亥秋
九月丙¶午記¶
　　好古齋記¶
郷友俞瓛仲桓通經術自命其讀書之堂曰好古來杭
請¶記於予予為之喟然曰古之不諧於今者乆矣孰以
<pb:KR4d0585_WYG_015-12b>
古為¶好耶三代下嗜好百出好酒而鍤以隨好傳簊而
牧以亡¶好勇而舉鼎以説臏好獵而隊車以隕首好㳺
而賈害以<md:KR4d0585_SBCK_015-9a>¶利好詼諧而售辱以戱好書而汚髪以為顛
好畫而竊封¶以為神好鍜而倨以取禍好石而拜以取
䘮好鶴而乗軒¶以取滅國所好不同而所失亦隨以異
惟好古為聖賢之¶學愈好愈髙而入於聖人之域而凡
世之所好者不一足¶以動其志此好古効也今之人不
古好覆以好古為野謑¶髁無任慆滛不道逮至毁綱裂
<pb:KR4d0585_WYG_015-13a>
常自謂行於今者横如也¶不知步跲者在户限外吁亦
足省矣盖孔子嘗曰先進禮樂野人也孔子之時已待
古為野而孔子豈敢以野待¶古哉故曰我非生而知之
者好古敏以求之者也仲桓之¶生後孔子㡬二千年不
溺於三代以下之偏好而獨追孔¶子以為古者而好焉
非有聖賢之學不能仲桓今仕矣任<md:KR4d0585_SBCK_015-9b>¶民社之責矣以其
好古者行於仕也吾見民之還於古而¶毁綱裂常者無
以容於今孰敢以野議好古之古哉桓起¶謝曰謹受教
<pb:KR4d0585_WYG_015-13b>
請書諸齋以諗夫議古之野者至正己亥冬¶十月初吉
記¶
　　尚朴齋記¶
太樸一散勢不極於文不止也殷質特尚猶本乎朴至
周¶文郁郁吾聖人不能不從時而救弊之僿則欲從先
進之¶野至用四代禮樂則取殷輅亦貴其朴耳使聖人
得位其¶不返朴於古吾不信也漢大臣師盖公還治於
清浄無効¶至寧謐三□之君又當率朴為天下先㡬致
<pb:KR4d0585_WYG_015-14a>
刑措此朴尚¶之効不可誣也維揚周信甫以尚朴名其
齋介松江守顧<md:KR4d0585_SBCK_015-10a>¶公謁記於予予未識周君而顧公稱周
君篤厚古君子務¶以一朴存心而待物又以之佐太尉
府収行蕳之効則知¶周君傷時之僿欲返治於古其亦
慕聖人從先進者歟其¶亦盖公之可師於漢大臣者歟
方今天子法漢治文之太¶尉菲食惡衣以承明天子之
化周君又以朴尚賛大府之¶政一朴之係於天下者大
矣朴名一齋固不得為周君私¶也故予不辭而為之記
<pb:KR4d0585_WYG_015-14b>
其俾淞之能詩者頌之如后云¶
　　虚舟記¶
平原生居九鳳之山以虚舟扁其一室客有過而詰之
曰¶聖人取諸渙刳木為舟以利天下舟濟世之具也而
予以¶虚名之亦有説乎生曰余族居海堧見鳳壽猝作
佑客之<md:KR4d0585_SBCK_015-10b>¶舟兵人漕人之艦如山如雲胥溺沒於蛟鼉之
穴徃者不¶可返而來者未巳也嘗作吊溺文哀之而願
余之虚舟孰得而溺¶乎客曰子之虚舟將何載乎何適
<pb:KR4d0585_WYG_015-15a>
乎生曰吾舟本虚復何¶載吾舟本徃復何適客訾之曰
子之舟殆不如丈尺之朽¶槎乎槎神而能引客道天漢
逰牛斗間而子之舟何以自神¶乎生未知所對厓山鐡
道人在座莞爾咲曰客欲知夫舟¶之神且大者乎天一
氣也氣水也地一舟也地至重而浮¶㳺於一氣旋薄之
中未嘗溺也非至虚而至神能之乎¶客以丈尺之室視
舟亦隘已以大地之大視舟則舟之虚¶者六虛無以尚
之若是則果老之舟鐡務相之舟土絡南¶公之舟葉以
<pb:KR4d0585_WYG_015-15b>
之稱神者末矣客退徃生出楮茟請書為記<md:KR4d0585_SBCK_015-11a>¶生名曠姓
陸氏雲間人也鐡道人泰定間李忠介公榜第¶二甲進
士楊維禎也¶
　　五雲窩記¶
雲天地之靈氣其興也勃焉其滅也忽焉不可以色求
而¶色之變出焉或以青以黄以赤以黒矞以同以三素
以五¶采而名亦隨之變偽者談五雲有以望而知帝者
之止占¶而知賢人之居夢而文章之進兆而知名進士
<pb:KR4d0585_WYG_015-16a>
之出又托¶而為蓬萊仙境之求而未有命之於居者淞
之璜溪吕希¶逺氏吾以五雲名其居則亦有説希逺當
客杭從勾曲外¶史張公逰思其親不置外史為掲其所
寓曰白雲取狄公思¶親意已而歸耕溪上養母以孝聞
且廬其先墓林薄間曽<md:KR4d0585_SBCK_015-11b>¶見非烟非霧蕭索輪囷具五采
以燭人者吁此五雲之瑞¶孝感之應也吾得諸璜父兄
之言易其名為五雲因悼兵革以來衣冠之士逃離觧
散至有遺失親而獨忍生存者若希¶逺氏之不忍一日
<pb:KR4d0585_WYG_015-16b>
去其親奉驩菽水於流離顛沛之秋此¶非人瑞而何有
人瑞而後有天瑞或者徒以占俟夢寐賦¶咏山㘭求生
之五雲者未為知生者也余故著其説録諸¶窩為記¶
　　大竹軒記¶
潼川文同氏自館職乞外調屢厯郡守有治狀官至司
封¶員外充秘閣校理其髙情曠度類神仙人文章有丹
淵集¶不在一時疇軰下顧以畫竹知名伎掩其人君子
所惜在¶洋州時搆亭篔簹谷為㳺息地故於畫竹益工
<pb:KR4d0585_WYG_015-17a>
時作古槎<md:KR4d0585_SBCK_015-12a>¶老枿淡墨出神謂之墨林盖非丹青家所能
匹也評其妙¶者謂其胸有竒氣壓十萬丈夫者非繆雲
間義門夏士良¶氏慱雅好古蓄書萬巻外古名流墨迹
舎金購之弗悋於¶文人才士之圖寫尤所珎重居之西
偏有肅客軒名之曰¶大竹者有文同氏墨君之手澤也
士良蓄畫凢百十家而¶獨名文竹於軒非文氏之墨君
可貴三百年之清風雅節¶可詠耳雖然簹谷多偃竹同
特愛之嘗畫以遺子瞻氏曰¶偃竹數尺而有萬尺之勢
<pb:KR4d0585_WYG_015-17b>
其詩曰待將一叚鵝溪絹掃取¶寒梢萬尺長偃竹有不
可偃者如此與可以之子瞻以之¶士良之所蔵作於簹
谷不簹谷不問顧亦問只尺之素有¶萬尺之勢不可偃
者何如耳士良仕志未伸必有得於此<md:KR4d0585_SBCK_015-12b>¶者不然軒之外
林林然麻生而棘立者皆篔簹物耳何獨¶以畫為貴哉
抑吾聞夏先人止知公有義荆圖兵餘圖與¶堂俱燬士
良更命荆以侣竹則又弗隊其先緒云¶
　　五檜堂記
<pb:KR4d0585_WYG_015-18a>
至正庚子孟夏某日予過黄龍浦逰海上觀三神山經
南¶北蔡蔡之北者有大族婿者徐亨肅子至其家入其
門則¶深庭别院舉水天也已乃覽其園池之勝林木蔚
蓊水石¶聮絡遂燕一堂亨拜手請曰堂未名惟先生名
予視堂隂五¶檜者柬軒老人之手植也因命之曰五檜
堂又請曰堂既¶名不可無誌惟先生是措吾聞東軒老
人好修潔精於物¶理加之該慱文史折節待海内士必
延飲五檜下人問檜<md:KR4d0585_SBCK_015-13a>¶則曰槐之三顯之必於天者松之
<pb:KR4d0585_WYG_015-18b>
七隐之必於人者栁之¶五又出天人隠顯之外而以綱常
之隆替為進退者吾之進退未嘗必於天亦未嘗必於
人也天之所以與我者果不可必¶乎脱吾乗化而盡五
檜者鬰然於庭使後之人見之豈不¶求之於五檜七松
之間耶是則予之命堂以五檜或者¶東軒之人其有待
余於𡨕數者是檜也厯已百年皆森聳¶竒崛鬛而鱗癭
而輪八臂九首而龍其身節甚貞氣甚清¶掌月而珠擎
竅風而籟聲饕雪而鐡撑于以胚松栢之雲¶仍而要嵗
<pb:KR4d0585_WYG_015-19a>
寒之盟者乎言未畢亨起謝曰是可與五檜寫¶神已請
書為記<md:KR4d0585_SBCK_015-13b>¶　
　
　
　
　
　
<pb:KR4d0585_WYG_015-19b>
　
　
　
　
　
　
　
　東維子集巻十五¶
<md:KR4d0585_SBCK_016-1a>¶
<pb:KR4d0585_WYG_016-1a>
欽定四庫全書
　東維子集巻十六¶
　　　　　　　　　　　　元　楊維楨　撰
　記¶
　
