# -*- mode: mandoku-view; -*-
#+TITLE: 東維子文集
#+DATE: 2015-09-11 16:30:44.911588
#+PROPERTY: ID KR4d0585
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0308-029東維子文集-卷第二十九.
<pb:KR4d0585_SBCK_029-1a>¶
　東維子文集岺之二十九¶
　　　　　　　　　　　　　會稽銕厓楊维楨廉夫著¶
　詩¶
　　送薛推官詩(四言三章有序)¶
　　　吾友姑胥富子明來言杭州推官鄆城薛公之人曰¶
　　薛公起身國子伴讀負特名公卿間連厯縣尹掖城¶
　　寕晋得民譽甚三命為今職惟杭實江以南太府也¶
　　　其俗啙薄喜訐爭獄市滋起大家氏關節迂變事情¶
　　奸偽百方出竒獄訟有他比所不𫝊雖老財察者病¶
　　　弗遑理推官號難職而於杭號尤難者薛家之來也¶
　　　斷某獄平亭疑法咸一一當蓋廉為治本又明射之¶
<pb:KR4d0585_SBCK_029-1b>¶
　　恕以出之惟亷不淫明不惑而恕無文深之過故臬¶
　　不頗民用不寃自時府中事無間大小咸咨薛公府¶
　　長吏接之如賓師事有隔其省閲必舛差顛僨一時¶
　　僚友有坐畔法事者而薛公獨歌休聲於民此其賢¶
　　否攸劣之較然者也今將代去丞相府與御史章交¶
　　上其陟清署以耳目　天朝者必矣杭士歌詩鄙腐¶
　　不足以侈而餞也願邀于詩予宻子明言不誣爲賦¶
　　詩三章一章&KR0274;其善于職也二章惜其去三章期𫾻¶
　　清要以副杭人士之望也詩曰(第四句五言)¶
有淵有清又静且平有照斯應孰有撓有澄我有疑臬伊¶
誰質之我有往罰伊誰出之孰奪我美心如失之雖奪我¶
<pb:KR4d0585_SBCK_029-2a>¶
美其用則邇何以用之驄馬御史維驄馬史犀吏之師四¶
方之紀¶
　壽豈詩(四言二章有序)¶
　　人情莫不欲壽而富貴人得之者少賤且窶者多得¶
　　焉何也天之授人以五福固不兩完也肰賤窶者之¶
　壽而樂豈又少矣古之賤窶壽而樂者吾聞榮啟期¶
　　而樂之以三固未知所樂也此壽而豈之不易易也¶
　　中吳瞿惠夫氏家崑之韓涇至惠夫益斥大其門閭¶
　　而名其事親之堂曰壽豈寥斯之斯人敬祝頌之詞¶
　　曰令徳壽豈蓋代之壽者不難而壽而豈者之爲難¶
　　也壽而豈者非令德之人曷及爾哉謂夫世徳之家¶
<pb:KR4d0585_SBCK_029-2b>¶
　　也有華宅可以居有負郭之田可以食二親皆具享¶
　　遐耄惠夫朝夕率其仲上食堂上既有以樂之壽而¶
　　又有以自樂焉豈之樂固非榮期之賤而窶得之賤¶
　　者比矣夫惠夫之所得惠者豈非詩人所謂令德者¶
　　歟惠夫求子詩故予序之而係之詩二章曰有橋有諼云¶
有撟洋洋在堂之陽豈弟君子令德不爽文文如璊𤧚衡¶
其鏘酌以㫖酒以燕樂我父兄瞿叔孝友壽豈孔臧¶
有諼奕奕在堂之北豈弟君子令德有赫飲御我族以及¶
我賔客瞿叔豈弟班裳赤舄壽且樂康田爾令德¶
　　送康司業詩(四言有序)¶
　　至正七年秋　天子以成均司業之乏山東康公&KR0002;¶
<pb:KR4d0585_SBCK_029-3a>¶
　　泰以憲僉亊轉是職未幾台評奪職副庸田司使不¶
　　三月轉湖南憲使未行而中書以國學公論又立挽¶
　　於司業其行也吴之士大夫咸贈以言有諗于維楨¶
　　者曰廉訪使　天子執法之臣也司業文&KR0472;官下盖¶
　　殿最者也天下執法臣得一人焉勝百件守令文墨¶
　　官得百什焉亡愈執法臣一人今康公累遷廉訪使¶
　　者執法之得其人者也而成均徒以文墨使官使其¶
　　人無乃非天下利乎維禎曰不然惟我世祖皇帝屬¶
　　統垂業于後之人不在吏待文法而在傳臣之扶植¶
　　倫理也故設官分職司業爲國子師民氏天子内長¶
　　之非天下不居故其人得侍間于　天子時賜清宴¶
<pb:KR4d0585_SBCK_029-3b>¶
　　以問道即有所建白澤流四海非尺寸之細也國有¶
　　不是師弟子得逕上聞捷于執法移文符以關說差¶
　　次者其育才養能一適而賢賢臯陶伊尹之徒往往¶
　　發迹于是其爲國利也厚矣簿其㓛豈在執法左哉¶
　　嗚呼司業之人也文豈徒取其官亾盖殿最哉今¶
　　天子承明經成尊師氏之位不卑于執法臣故康公¶
　　之屢煞風紀以移是職也良有以也哉故余裒次吴¶
　　士大夫之詩帙以送之而又序之如此復自繋詩凡¶
　　五章詩曰¶
赫赫冑監禮樂攸司祭酒長之師氏貳之明　天子作我¶
民極何以播教師氏有職惟明　天子惟　烈祖是因¶
<pb:KR4d0585_SBCK_029-4a>¶
　烈祖始受命肇立成切　天子戾止作爾多士多士濟濟¶
　惟　天子使曰若康公穆穆雍雍多士濟濟惟言來&KR0025;¶
　夫子問道其言如鍾　天子廣化其徳如風維禎作頌配¶
　於樂王¶
　　　題&KR0483;樂子卷(五言律)¶
　煙水風塵外先生一草堂干時無戰䇿却老有丹方蒲葉¶
　鈔書短松花釀酒香有時歌欵乃小艇在滄浪¶
　　　夜坐一首(五言律)¶
　日落群動息張燈坐草堂浮生百年事清坐一爐香謀拙¶
　憐人嘆幽栖世慮忘吟詩不知𥧌華月自流光¶
　　　舟過黄店(五言律)¶
<pb:KR4d0585_SBCK_029-4b>¶
水㑹魚鹽市霜清蟹稻天高橋十字港新刹四邊田樹老¶
鳥銀英花開白玉顔老翁誇樂歳斗米直三錢¶
　　緑隂亭詩(五言十二句)¶
公子邁流俗淡然薄世榮華亭入幽邃水日有餘清高梧¶
羅前庭修竹被兩楹重隂祕清晝好鳥時一鳴佳辰展芳¶
燕艮㑹欣合并清歌發綺席鼓瑟更吹笙群公盡詞客列¶
座敬塵纓言笑遂真性觴咏暢幽情清隂與日轉不知月¶
東生¶
　　送趙季文都水書吏考滿詩(五言二十句/有序)¶
　　江浙粮賦居天下中九而蘇一都又居浙十五然蘇¶
　　國也田皆枕湖藉江因水進退為凶慶使歳　恒陽¶
<pb:KR4d0585_SBCK_029-5a>¶
　　則窪下皆以鍾畝之利告一有淫澇之虞颺風猝作¶
　　挾波浪破隄防連阡接町淪為臣浸此朝廷都水營¶
　　田之所由立也其職専以水利為務遴選重臣有才¶
　　幹者居之而𫠦調官吏遂與臺省相𠫵盖朝廷視水¶
　　利為重故待其官守重宜也吴時官守或非其人其¶
　　貽民害覆有暴于水而民益困者然則居是職者其¶
　　不可不慎選其人也必矣書史者其官之贊也吏不¶
　　得人而欲其官之得職也亦難矣真定趙君季文蓋¶
　　才而有風操者也往嘗為浙中司臬史有能稱故今¶
　　都水使府㸃函以書史辟于沙河尉次宜其克相其¶
　　官　有成也君自奉職來隄塍盖脩溝渠益浚水還¶
<pb:KR4d0585_SBCK_029-5b>¶
　　故道而民受庸田之惠者君之功為多書滿例增秩¶
　　七品佐二郡縣為近民之官矣以君興除水利害之¶
　　心推之吾民撫字之日民其有不受賜者乎其行也¶
　　吴人士咸歌詩以餞之推予為序首而復係以詩云¶
勾吴水為國桑田水相爭水大連陂湖水小吞泖涇高廬¶
或凡墊下土孰容畊吳萌罹患乆都水置司平治水亦多¶
術害　利始興侃侃趙公子為吏有能聲棄流截高岸蕪¶
塞開通塍都府資治畫課最上農鄉遷官到州縣穡事語¶
田更推此澤物志　聖化相流行¶
　　送謝太守(五言排律四十句)¶
湖季今曰郡循良第一人武林非復舊文化要圖新海嶽¶
<pb:KR4d0585_SBCK_029-6a>¶
東南會湖江左石隣曽開天水國直問尾箕津府大同京¶
尹居崇吴國賓提封家萬户易俗力千鈞惜也承乎夕於¶
焉值亂頻煙華餘故市風物感殘民今日懷匡濟乗時好¶
拊循念君多意氣滿腹貯精神别地梅凝曙寒江柳孕春¶
過船沙没&KR0282;駐斾雪埋輪黽勉猶無及窮憨不敢嗔贈言¶
知而赧取醉&KR0009;情真勿袖烹鮮手須間牧犢身推誠歸簡¶
孙植善息頑嚚亂後無家世漁中有隐淪千年黄寉返萬¶
里白漚親莫學張京兆應如召信臣貂蟬從岳牧圖畫可¶
麒麟¶
　　賦春夢㜑(七言絶句楚香雖老尚能歌听/夢道人樂府予因呼為眷夢㜑)¶
黄栁城邊風雨多白頭宫女有遺歌東坡哨遍無知已賴¶
<pb:KR4d0585_SBCK_029-6b>¶
有人間春夢㜑¶
　　小香¶
一場春夢不湏&KR0713;䞉買春風又幾場一文花開紅玉蝶小¶
香何日比花長¶
　　&KR0009;沈秋淵四絶句¶
大將軍誥入酒市貴公主鏡落田家不知有客琅玕𫠦獨¶
自吹笙醉碧霞¶
句曲己無張外史道士今有沈東陽裁雪剪月三千首獨¶
虎仙官不取將¶
鹿皮之冠崔&KR0769;裙軍前不肯帶銅魚花猫望鹿拜履下知¶
有祝中黄石書¶
<pb:KR4d0585_SBCK_029-7a>¶
鸚鵡水深蓮葉航書來約過百花庄醉披錦袍上船去倩¶
得小姫連&KR0327;庄¶
　　送貢尚書入閩¶
繡衣經略南來後漕運尚書又入閩萬里銅塩開越嶠千¶
艘升斗資蕃人香薫茉莉春醒重葉捲檳榔曉饌頻海道¶
東歸閑未得法冠重載髪如銀¶
　　八月初四日雪坡太守周門柘入雲居山中復度嶺¶
　　飲于水月尼寺賦詩書似太守及蘇州刺史周義卿¶
文章太守早休牙五馬傳呼處士家好客新分朱露酒題¶
詩近在白雲窩山中子落千年桂海上人歸八月槎水月¶
樓頭横玉&KR0327;誤猜萼緑是韶華¶
<pb:KR4d0585_SBCK_029-7b>¶
　　用顧松江韻復理貳守并柬雪坡刺史¶
仙客歸來隘九州身&KR0016;黄寉記南逰烏衣故國江山在銅¶
柱&KR0189;臺草木秋起舞劉琨空有志登高玉粲不勝愁問君¶
蔗境今何在袛憶當年顧虎頭¶
　　送謝太守¶
朝廷遣使航東海萬里南來送璽書著&KR0282;登山良不悪分¶
符典郡復何如白蘇亊業千年後呉楚封&KR0416;百戰餘今日¶
飬民方急務肯將徴&KR0555;及舟車¶
　　答倪生德中來韵¶
綺山才子才庸峭素色成文似邵綾待詔歸來金馬客題¶
詩&KR0009;云碧桃僧畫眉誰問張京兆多病深憐馬茂陵昨夜¶
<pb:KR4d0585_SBCK_029-8a>¶
西堂安夢好惠連春思又新增¶
　　八月五日偕錢唐王觀海昌李勛大梁滑人過湖赴¶
　　瑪瑙山主之招題詩雙松亭¶
十年不踏瑀瑙石今日重登口子峰外湖水繞玉螮蝀裏¶
湖水浸金芙蓉雀老題詩欲招鶮生公説法善降龍浮雲¶
富貴眼前見從此道人輕萬鍾¶
　　感時一首¶
壮志凌雲氣食牛少年何事若淹留狂歌鳴鳯聊自𢠢舊¶
學屠尨良已休臺閣故人俱屏迹閭閻小子盡封侯愁來¶
按劍南樓坐寥落江山萬里愁¶
　　至正庚子重陽後五日再飲謝履齋光𣻌亭履齋出¶
<pb:KR4d0585_SBCK_029-8b>¶
　　老姬楚香者侍酒之餘與紫霄生賦詩¶
滿城風雨送重陽雨後花開重舉觴仙客新來殷七七佳¶
人老出楚香香于時懶上平蠻策度世惟求辟榖方光𣻌¶
亭中詩易老不須春夢到西堂¶
　　與姜羽儀詩¶
六韜人去無家學獨說吾鄉有羽儀太尉府中招處士湖¶
州幕裏看賓師座分雨露黄封濟門䕶風雲赤羽旗湖上¶
老夫詢出處扁舟一葉似鴟夷¶
　　主之約詩用宇文韻¶
我尋三十高僧閣還有支郎第一流湖上風煙留晚照山¶
中草木帶邊秋水晶宫開碧菡蓞金粟堆呼黄栗留馬題¶
<pb:KR4d0585_SBCK_029-9a>¶
詩　寺行人有比峴山遊¶
　　&KR0009;秋淵沈錬師¶
琅玕種得三千箇箇箇琼台玉樹齊秋靜雙鳬責泖曲夜¶
寒一虎大𦭘西長葺不著花猫獵深竹時聞翠羽啼老我¶
所須惟鐵杖不須太乙乞青藜¶
　　十月六日席上與同座客陸宅之夏士文及主人吕¶
　　希尚希逺聫句¶
新潑葡萄琥珀濃酒逢知已量千鍾犀柈筯落眠金鹿鴈¶
柱&KR0076;鳴應玉龍紫蟹研膏紅似橘青蝦剥尾緑如葱彩雲¶
吹散陽臺兩知有巫山第幾重¶
　　八月五日喜雨初陽臺上作¶
<pb:KR4d0585_SBCK_029-9b>¶
&KR0251;門空過太史宅曳权却上初陽臺雷從葛仙井底起雨¶
自黄妃塔上來官軍捷報銅鉈陌山人酒㵼白螺林憑誰¶
得知詩句好山東李勛今有才¶
　　十七日過無住菴因留題鑑上人半雲軒¶
我訪東山丞相譜因過南墅半雲尞雉栖薜荔都蒼墓鰲¶
補天容大士橋萬歳藤枝神蜕杖三花樹子癭為瓢老僧¶
好亊兼好客時作逺公蓮社招¶
　　用蘇昌齡韻賦李紫篔白雲&KR1624;¶
紫篔之篔篔滿林白雲之雲雲復深忽見南山有真意時¶
聞好鳥流清音盆翻玉女當囱雪棋款仙樵石几隂為子¶
朗歌成古調寫以老鉄斛盧琴¶
<pb:KR4d0585_SBCK_029-10a>¶
　　題夏氏槐夢軒¶
何人覔得大槐國國在人間人不識五馬既赴南柯侯千¶
金史選東床客金鷄一聲叫東方蝴蝶飛來春一場君不¶
見緑林周虎郎匍匐尚拜蚍蜉王¶
　　寄雨道原詩二首¶
信公令住竹林寺曽&KR0009;吳鹽道起居戴家泊上收秣米淩¶
湖門外好鱸魚緇衣宰相日給告清客道人新著書&KR0002;問¶
西湖湖上伴竹枝零落柳枝疎¶
老人畸町延何如聞移車霅上居甕口新包竹葉酒船頭¶
學　釣桃花魚雄文曽罵六國印綺語更著三家書兩家¶
道郎我所爱何啻林間見二疎¶
<pb:KR4d0585_SBCK_029-10b>¶
　　聫句書桂隐主人齋璧¶
　　至正已亥冬十月四曰子偕吳興桃庭美義興高玉¶
　　囱夏長祐吳郡張學湖西張吉富春吴毅東海徐子¶
　　貞陽羡高瑛雲間謝思盛同逰淞之顧庄酧橘隐老¶
　　仙墓因過郁聚學聚齊見桂隐主人供茶設醴席上¶
　　與諸客聧七字句成一十韻十有八句書于齋之壁¶
　　予為會稽抱遺叟楊¶
九鳯山湯漂瀆隂十年曾記此登臨仙人一去&KR3073;破斗小¶
山重招花作金勺水研池圓洗㫜老蕉書葉倒抽心瞿曇¶
像現雪生壁木客詩成風滿林白馬胡僧經寫具貴烏方¶
士石旋針大花雪舞昆吾劍一索珠縣斛律琴出柙怒號¶
<pb:KR4d0585_SBCK_029-11a>¶
斑額獸鎮龍解語雪衣禽掀髯自作蘇門嘨抱膝誰歌梁¶
甫吟聫得彌明詩句就内中韶&KR0500;有遺音¶
　　題朱運峯夢逰仙宫殿明日偕見西辨章進凝香閣詩¶
青蓮老人青珮環自言昨夜夢逰海上天梯山天梯之山¶
三萬八千丈琼臺雙闕開天關赤藤飛上最絶頂千樹琪¶
花散晴影通明前殿上覲玉虚翁左面長眉瞳炯炯玉翁¶
无是太極仙手㺯兩丸日月族天扃地户司啓閉𤣥牝一¶
鑰開天光青蓮老人南極裔㤗華開花一千歳大人賦奏¶
馬文園玉藕如船澆渴肺殿前作詩明月光光彩下徹下¶
土中書堂明朝冩得凝香章蝴蜾飛來七寳床¶
　　凝香閣詩¶
<pb:KR4d0585_SBCK_029-11b>¶
　　凝香閣者光禄大夫平章政事張公闢之以待四方¶
　　賢士即漢平津侯之東閣也客卿鐵崖楊子名之曰¶
　　凝香本韋蘇州語子讃楊子記云休兵息民又云厭¶
　　兵圖治引周公仲山甫為辭天兵不為攻城乃森㦸¶
　　於左右者詎非休兵乎燕寝凝香與賢者共之豈非¶
　　圖治乎周公東征成王迎歸天廼反風起未此休兵¶
　　効也仲山甫祖齊宣王賴其補衮出納王命此圖治¶
　　効也楊子之進規者至矣杭庠典教朱庭規敷揚子¶
　　之記復為歌以頌云¶
有兵不若森于庭發矢不若荘于棚汗馬不若係于營休¶
兵要待民力生平章政事光禄卿閣下萬卷清香凝書生¶
<pb:KR4d0585_SBCK_029-12a>¶
香徳生馨况復𤑔鼎相熏蒸緑烟一縷風度&KR0905;光椂燕寝¶
寝不驚蝴蝶飛来窺枕屏周公入夢話東征山甫依稀亦¶
言并天既及風示稼登告以補衮垂鴻名楊子進䂓為座¶
鉊有客如比真賢郷廪人飽粟庖人饋鯖燕昭臺上千金¶
輕錢博士起相&KR0159;有如十八學士登蓬瀛¶
<pb:KR4d0585_SBCK_029-12b>¶
¶
東維子文集&KR0195;之二十九¶
