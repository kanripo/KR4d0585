# -*- mode: mandoku-view -*-
#+TITLE: 東維子集
#+DATE: 2015-09-23 10:27:14
#+PROPERTY: JUAN 19


　吕氏樓真賞記¶
淞之樓居者以萬數而獨吕氏之樓為髙等淞之山以
百數而¶獨九山之峰為特秀樓去九山數千里近而青
出樓者僅尺¶寸耳吕氏之子恂從予㳺時莭觴予必於
<pb:KR4d0585_WYG_019-1b>
樓是登請名於¶予予名之曰真賞且併永言以記陶處
士於南山非日日見¶之而一日忽見於籬落之間其曰
悠然者真賞也王馬曹¶於西山非日日得之而一日忽
得於拄頰之頃其曰致爽者亦¶真賞也真賞貴於偶㑹
固不貴於常得也山之賞猶女<md:KR4d0585_SBCK_019-1b>¶色之賞耳自其真而言
觧佩饋奨之頃盖有慕之而不足者¶自其厭而言則朝
越白而暮趙黛而有為之前者矣故曰¶真賞貴於偶㑹
而不貴於常得也世之愛山一也在陶王為¶真賞在謝
<pb:KR4d0585_WYG_019-2a>
康樂則荒矣康樂於山愛之屢而厭之至其伐¶山開逕
自始寜至臨海汲汲焉求之如弗得是今日之得無¶以
饜於前日也天下之名山無往不有是謝公之嗜無往
而¶不足計其一生山水間敝敝焉不得一日以休則謝
公之勞無¶以償其得矣是真賞不得之効也吁陶之悠
然王之爽然¶也使日而得之人人而知之又何以為真
賞不傳之秘哉客¶登吕氏樓者猶嫌樓之未盡有山也
予以其求山者謝耳¶而未知陶王之真賞也故書其樓
<pb:KR4d0585_WYG_019-2b>
為賞而又為之誌其説<md:KR4d0585_SBCK_019-2a>¶云¶
　　移春亭記¶
呉之練川强彦栗氏治水亭於何之庒雜蒔花木其間
諸¶卉未花而有先春而拆者羣花已翻而有逗春而留
者吾¶嘗領客造彦栗必飲食予其所且俾侍觴者侍硯
徵亭¶名而并記之請予命之曰移而客有辨者曰黄金
白璧珠¶綺女婦一切玩好之具世有權力者可不趾而
移也春非黄金¶白璧珠綺女婦玩好之物而曷以移云
<pb:KR4d0585_WYG_019-3a>
哉予為莞爾曰客何¶見之闇乎自催花有檄春不在春
而在人也乆矣春来而¶来春去而去四時代謝之春也
春移而移春留而留吾司¶之於花木之間固有出於天
時物候之外者春不在春而在<md:KR4d0585_SBCK_019-2b>¶我也子何見之闇乎彦
栗起觴予酒曰某嘗患春不易得¶又患得之易失也聞
先生之言吾之患蔑予曰未也憂年¶壽者恒懼去日之
速而来日之無幾也則将㳺之外取大¶椿之年為吾春
也是徂之易暮而朝也曽何益乎春未¶至也我将至之
<pb:KR4d0585_WYG_019-3b>
春之盡也我将遲之至之遲之春暮移而有¶移者若是
則年莫之引而有引者不如是乎彦栗謝曰吾¶因移春
而得飬生之道請録其説為記¶
　　竹近記¶
物之近於人者亦衆矣而近之物有媺惡則善敗隨之
故君¶子慎所近也世之溺於近而敗者聲色也貨財也
博奕飲¶酒也禽獸草木妖及竒伎巧宦之物皆是也近
愈甚敗愈<md:KR4d0585_SBCK_019-3a>¶不可勝言聖人於小人女子誡其近餘類可
<pb:KR4d0585_WYG_019-4a>
推也嘻近哉¶嘻近哉可不慎哉吾里姚生智獨以其近
者在於竹而名其讀¶書之齋竹之為物見於禮詠於詩
而配徳於君子者也生近於¶君子之物則與世之近而
敗者異矣吾固未占生之善效何¶如也吾見生之執謙
問道似竹之虚心也孝義根於心而¶道生似竹之不撥
其本也險夷不貳其行似竹之歴寒暑¶而不改柯易葉
也其為詞賦鏘然有金石聲似竹之著鳯¶鳥而叶于律
者也則生之取於竹而善其徳也有矣宜其¶於竹也左
<pb:KR4d0585_WYG_019-4b>
之右之以為近而一日不可以諼也雖然竹特有似¶於
君子之徳者耳生於似君子之徳者近之如是而况其
人¶真有君子之徳者乎生逰四方求君子之人而邇宻
之其<md:KR4d0585_SBCK_019-3b>¶進徳又可量也乎書竹近之扁者實南臺御史李
公好¶古與生為忘年友之書也李公盖吾所謂君子之
徳之人¶生與之逰得其近已李公由南端業羽儀於天
朝生階¶而上之吾且見生之獲近清光於明天子已竹
得以乆稽¶乎生也哉書諸室以為記至正八年十一月
<pb:KR4d0585_WYG_019-5a>
廿八日¶
　　來徳堂記¶
莊子正氏呉興之衣冠舊族也蚤年嘗逰於張息堂¶龍
鱗洲甘梅坡諸先生之門極其學之所䆒學成而連試¶
有司連黜之迺喟然曰吾學之利果不得施於人乎君
子¶存心於愛人不得為良相願為良醫遂又㳺藝於岐
黃¶氏之家而名其醫室為来徳之堂呉人感其徳者既
為歌<md:KR4d0585_SBCK_019-4a>¶詠之而又徵記於余余謂十年之計種之以木百
<pb:KR4d0585_WYG_019-5b>
年之計來¶之以徳木未有不種而植徳未有不施而來
者木計嵗以近¶徳計嵗以逺計近者庸衆人之所能知
而計逺者非知道¶君子不能至也子正氏蒼髯皓髮已
為五六十嵗人不得於¶仕而借施於毉徳果報於百年
之逺也則莊氏子孫其有¶食其報者歟雖然予聞宋許
叔㣲氏取科名於陳樓之間喝¶六作五以符神人之夣
者以醫有功徳耳叔㣲之徳施於人而¶來即在其身是
醫之來不俟有年之後也叔㣲之事信則子¶正氏之來
<pb:KR4d0585_WYG_019-6a>
徳速矣喝六作五之報吾其無望於子正乎哉子¶正尚
以吾言勉之¶
　　清如許記<md:KR4d0585_SBCK_019-4b>¶去姑蘇西北一百里所其聚為虞山又三十里為鬴山
鬴山之¶陽曹氏世居焉曹氏繇武惠王後六世孫某扈
駕南渡其五世¶孫為今南沙處士文貴始居鬴陽南沙
不仕善治貲居而復㪚¶鄉之人胥頼焉子孫食指以千
數占仕籍者十有二三有名¶某者為武畧三世孫生三
<pb:KR4d0585_WYG_019-6b>
嵗而父喪母夫人張氏力教育底¶于成某日奉觴豆壽
其母髙莭堂上又稍為園池以娯其親¶以及其宗戚賓
客之讌樂名其池亭曰清如許門客自眉山¶師餘永嘉
鄭采而下賦詩若干人持其巻軸來重請予記予¶惟清
如許考亭朱氏之詩語以興夫學者之心源也人之賢
不¶肖天下事理亂成敗皆係諸心源故君子之學先焉
心源之所¶自來為撓不濁為不舍晝夜此源之所為清
而逺也某也學<md:KR4d0585_SBCK_019-5a>¶朱氏學先治其源則清如許之契要盖
<pb:KR4d0585_WYG_019-7a>
得之矣源益治流益清¶推諸行事在隐為夷齊之聖在
仕為伯夷之賢曹氏之澤不益¶衍乎哉曹氏自武惠徳
被四海南沙不仕善猶及其鄉節堂¶之行義又有以光
繼前武而淑及後人其澤五世至于十世雖百¶世而不
替者固亦有其來之自矣予既得曹氏之學於清如許
因¶知曹氏之澤清且逺者方來而未艾也於是乎書若
其一亭臺¶之工一禽魚木石之珍恠賦詠者能言之抑
末爾故畧不書¶某字志明㓜以孝聞長博古憙文雅善
<pb:KR4d0585_WYG_019-7b>
為歌詩仕至江隂州¶司理云¶
　　熈春堂記¶
長洲縣繇金浮崦東南行四十里抵六直甫里其地為
呉王<md:KR4d0585_SBCK_019-5b>¶茂苑也至今民樂耕釣居有水木園池之勝鄰里
相望雞狗之¶音相聞民至老死不識市區官寺者張氏
彦明之家在焉¶彦明氏自晉髙士翰至大流處士士居
是者若干世矣彦明豈¶弟樂易孝友之風行於家熏於
里余嘗入呉訪天隨子故宅因¶與天隨孫廣過其里彦
<pb:KR4d0585_WYG_019-8a>
明治酒食觴余於熈春堂上余既為¶賦熈春詩明日以
記請予聞老氏言治古之民熈熈然若登春臺¶盖至徳
之世君民之分雖卞而情未嘗不與民並也故其君南
面¶之樂民有春臺之娯畊而食鑿而飲含哺而嘻鼓腹
而逰不¶知帝力之加於我此春臺熈熈之效也余猶及
於彦明氏之家¶見焉熈春既名遂使延頸舉踵指甫里
曰某所樂土也樂土¶有某賢士也吏食君禄而治民使
民不得其熈然者不愧張<md:KR4d0585_SBCK_019-6a>¶氏乎吾方恠吏近民使民日
<pb:KR4d0585_WYG_019-8b>
畏畏而怒焉人大畏傷陽大怒¶毗隂隂毗陽傷四時不
至寒暑之和不成熈然之春無時而¶得矣徒&KR0034;&KR0034;焉求
其迹以治焉摘羣以為禮盪温以為樂又¶頡滑觧垢以
為之教不知熈然之情其離也逺矣誠使近民¶者得張
氏其人以熈然之風推之民也則熈然之治其獨為¶一
家之春乎故余為張氏記熈春併以識有民社者之愧
云¶正正己丑春三月三日¶
　　存拙齋
<pb:KR4d0585_WYG_019-9a>
山東麴子益因余友方仲仁来請曰某不佞少輙有大
志以¶為取功名如取地芥已而落魄不偶嘗薄仕於宣
政屬曹不¶能與世之巧宦者相追逐故歸而求諸拙采
杜拾遺之句<md:KR4d0585_SBCK_019-6b>¶自號曰存拙且以顔子齋居之室敢乞先
生一言白余所存者¶余曰少陵非存拙也因拙以存道
耳子益之所存者在拙乎¶在道乎茍在道則雖愚必明
拙為不拙之拙而大巧出矣故¶老氏子之言曰大巧若
拙老氏子之所謂拙非杜少陵之所¶謂拙乎予嘗慨世
<pb:KR4d0585_WYG_019-9b>
之巧人深中而險側秉外而便侫以咲¶為怒以諛為詈
以恭為嫚以信為欺奸偽横流不知紀極¶豈知巧之極
者拙之階與吾觀世之善仕善賈善醫¶善百工竒伎大抵
巧之弄而拙之成其效至於心勞身死¶而曽無怨艾是
知拙之存者道之在道在而四體無不喻¶萬物無不備
其為效也孰多孰寡哉子益之拙愈存而道¶愈明則知
聖人之道得於顔子之愚曽子之魯者愚非真<md:KR4d0585_SBCK_019-7a>¶愚魯非
真魯也顔曽之道果在子益子益之拙又豈真拙¶哉書
<pb:KR4d0585_WYG_019-10a>
諸室為記¶
　　青雲髙處記¶
檇李北去四十里所為青雲横桱大陸漁梁農舍星分
而棋¶布東鳯山九㸃與西楊諸峯出沒於烟霏空翠中
雨晴暮旦¶慘舒異狀臨之以層樓可一覽而有者實為
李氏青雲髙處¶也李氏觀復以里為青雲而其大父又
號雲岩故樓以名予¶友茅山外史張君雨嘗為書其扁
而又以其弟佐從予㳺¶介之以徵記予謂雲之為物多
<pb:KR4d0585_WYG_019-10b>
變已而名亦隨之外頳而内¶青謂矞具五色而昭瑞於
靈臺之上謂之卿沛然而雨¶謂之油突然而作示颺風
之兆謂之砲巻舒無心使人望<md:KR4d0585_SBCK_019-7b>¶之而不驚從龍以雨天
下謂之白至其脱林石升天衢¶通鴛鴻之羽翼近日月
之光華枯槁之士仰之以為¶不可及者則始謂之青雲
雲岩公有志澤物而不偶於¶世其所謂雲不過陶靖節
之無心𢎞景之自怡者耳¶某雖不敏竊有志於與世驅
馳安知吾異日不凌青¶直上副吾居之髙也邪然則是
<pb:KR4d0585_WYG_019-11a>
樓也李氏言志劵也¶匪徒據勝覽之要以為髙也雖然
君子身居朝廷則¶思利其民者在家則思仁其族與其
鄉者觀復登斯樓¶也見竟有秋啼飢冬號寒官府鬰塞
而無所白者¶使之有以得其生而抒其情是即青雲之
覃物也又何¶必髙有其位始得為青雲之澤邪觀復未
任以余言<md:KR4d0585_SBCK_019-8a>¶勉之可也¶
　　素行齋記¶
邢臺張生叔温氏以素行顔其讀書之齋叔温天資亷
<pb:KR4d0585_WYG_019-11b>
靖古茂雖侍父宦南方為六品秩公子而朝虀暮鹽讀
書¶不少輟從師取友恂恂然退謹如鄒魯者諸生以常
情論¶之叔温當華齡為貴介公子宜其衣狐腋裘日乘
千金馬¶挾弹平康間與代之河朔少年相追逐不以為
過而叔温¶不爾曰吾讀書未舉有司一布衣生耳一言
一動奚敢放¶而僻以干大戾以貽其親之憂此其素行
之一也叔温侍¶父在淞以嘗從㳺於予且命舟五湖上
招予至素行所見¶其室中所蓄惟折脚几席破琴一床
<pb:KR4d0585_WYG_019-12a>
經史子書凡若干巻<md:KR4d0585_SBCK_019-8b>¶藏敗壁間他無長物以為娱者予
駭之曰生侍父典大縣¶食厚禄而素行若是是誠能行
已之素者已中庸言¶素位而行以見君子之道泛應曲
當無時而不在無往而¶不達故其道也雖易世而無存
亡易地而無得喪非聖哲¶不能故曰民鮮乆矣今叔温
行貧賤於父典大縣之時非¶希聖希賢自信之䔍者不
至是抑素行之目有富貴貧¶賤則夷狄患難之不同舜
之貧賤飯糗茹草若将終身¶及富貴則被袗鼓琴若固
<pb:KR4d0585_WYG_019-12b>
有之孔子欲居九夷則曰何陋¶之有及遭患難則曰天
之未喪斯文也若是者皆素行¶之至的也舜人也孔子
人也有為者亦若是叔温尚勉之¶而異時以公卿之器
達而在上也行乎富貴之素者亦今<md:KR4d0585_SBCK_019-9a>¶日素行之推耳吾
未老尚及見之¶
　　筆耕所記¶
呉興錢徳鉉流寓淞上掲讀書之室曰筆耕所余客淞
至其所¶見其一室如穿破舟上穿下洳折脚鐺鬻若無
<pb:KR4d0585_WYG_019-13a>
出煙之竇予¶為之啞焉咲曰自不容辨黍麥乎不操槖
耜不踐畎畆之塗¶泥恃三寸頴以代畊所亦非其所已
徳鉉起而對曰吾筆之不¶停猶農之耕不輟也所非吾
所且不輟吾耕所茍得所其敢輟¶吾耕乎所弗得所是
農之不幸遇石田用力多而得報寡所¶得其所是農之
幸而遇汶易之腴用力寡而得報多矣吾其¶敢以所非
所而廢一日之耕乎予韙之曰鹵莾而耕者鹵莾¶而報
蔑裂而芸者蔑裂而報畊患不力爾何患不得其所<md:KR4d0585_SBCK_019-9b>¶哉
<pb:KR4d0585_WYG_019-13b>
抑子之耕也筆不如目目不如心目以耕乎外大地之
謂心以¶耕乎内寸地之謂也放而大斂而寸而後畊之
以筆畊哉筆畊¶得其所哉耕得其所無徃而非吾託筆
之地又何有大小肥磽之¶辨哉抑記禮者有曰禮以畊
之義以植之學以耨之仁以聚之樂¶以安之畊之外曰
植曰耨曰聚曰安皆筆畊道也予尚勉之徳鉉¶起拜手
曰鼒之耕也倘得其所又得其道豈惟妻子無飢雖¶使
天下無莩夫其可也四月八日在雲間陳氏邸寫
<pb:KR4d0585_WYG_019-14a>
　　改過齋記¶
至正九年春予㳺淞之明日邢臺張叔温槜數客來見
中一¶人昂然長癯然清言議風發可畏問為誰則曰袁
景文氏也¶明日景文來請曰凱先世繇錦城橋兹之先
子可潛翁以<md:KR4d0585_SBCK_019-10a>¶詩鳴淞中先子蚤世而凱尚㓜力自樹立
頗知讀書屬文既¶長益有志於學然偏質剛愎不能齪
齪與里閭浮沉且又不能隠¶人善惡時時立物論為臧
否於是與俗寡諧人亦以此相詆若有¶所不容者今年
<pb:KR4d0585_WYG_019-14b>
嵗已强矣欲改是過故自顔其燕居之所曰¶改過而日
自省焉敢求先生一言以戒吾過引吾不及以底於¶聖
人之道予駭然異之曰人以過自諱者滔滔是也而未
有¶過自掲而求改者聖如仲尼而幸聞過子路人告之
以有過¶則喜古之聖賢未嘗以過自諱此其所以為聖
為賢也故書曰¶沈潛剛克髙明柔克又曰䙝友剛克强
弗友柔克若子之過¶非沈潛也非䙝友也其過於髙明
强弗友者乎以柔克之¶則二者之過無過矣然柔闒茸
<pb:KR4d0585_WYG_019-15a>
頹墮之謂執雌牧卑轉剛而<md:KR4d0585_SBCK_019-10b>¶善之謂也謝上别程子十
年而能不矜劉忠定别温公七年而¶能不妄子信能知
過而改異時復見子松陵之上昔之剛愎¶者多柔矣臧
否者嘿矣是子之信能改過也由此而之顔子¶不二過
之域是不難景文起謝曰疢疾者多矣藥石我者¶惟先
生一人敢不再拜如先生敎遂書諸齋為記¶
　　敬聚齋記¶
雲間衛子剛扁其蔵脩之所曰敬聚齋余客兹土子剛
<pb:KR4d0585_WYG_019-15b>
首¶謁見明日以敬聚齋來請記予曰昔臼季賛郤缺之
言曰敬¶徳之聚也能敬必有徳子剛慕郤缺之敬臼季
之言足以脩¶身也故以名之吾聞剛王大父山齋以言徳
著稱官至永嘉¶别駕晚年讀易有得著書若干萹行於
時子剛大父立<md:KR4d0585_SBCK_019-11a>¶禮公隐徳不仕閉户飬髙者二十餘年
人慕而不可見如丹¶崖青壁子剛之敬之徳之聚盖有
所本矣而又以敬聚名齋¶日脩習其中且從儒先生治
書詩經學著之聿櫝蔚然有¶章此非徳之所以聚於徳
<pb:KR4d0585_WYG_019-16a>
而發為英華者歟然子剛貴介¶子弟也一日之間聲色
過乎前便佞隨乎後狗馬珠玉之¶好雜然集乎中所以
應之者或不能不顛置於造次之頃¶則敬以欲而敗者
不少矣子剛益能䟽瀹而心澡雪而精¶神視不牽色聼
不牽聲談不牽味芳不牽臭日引而¶月長之其所以聚
其徳者尚可量也哉郤缺子一田丁也因¶敬而階乎仕
滅其先惡為晋國軍大夫矧子剛素承先¶徳以積敬又
當國家文明之運異時不遇知已則已茍<md:KR4d0585_SBCK_019-11b>¶一遇焉其不
<pb:KR4d0585_WYG_019-16b>
居髙位食禄為時名卿乎區區春秋一國之¶士又曷足
儷子剛乎子剛尚以吾言勉之而已¶
　　安雅堂記¶
去淞之西一舍近曰泖去泖之西三里近曰蒸溪蒸溪
之上¶有世家曰曹繼善氏其先自宋文㳟公後五世孫
其繇温¶之許琒家於淞今子姓有稱貞素處士者余未
識之其¶從子繼善繼善且邀余至其所居堂堂以安雅
名盖侍¶書學士虞公集之大書也應奉陳公旅既為堂
<pb:KR4d0585_WYG_019-17a>
文而猶¶以其言未竟復徵予言余讀荀卿子因論君子
小人注¶錯之當與過也遂有越人安越楚人安楚以
喻君子¶之安乎雅以是為非知能材性然也注錯習俗
之節異焉<md:KR4d0585_SBCK_019-12a>¶耳君子之安於雅非習之専且素能爾乎繼
善博雅君¶子也非雅不言非雅不動非雅不視聼盖亦
習而専専而¶素而於注錯之間當而安矣不然吾懼繼
善之於雅强¶越兒而安楚强楚兒而安越其得謂之安
乎哉帝堯之¶史曰安安臯陶之謨曰安止論者以聖人
<pb:KR4d0585_WYG_019-17b>
安於自然志君子¶之雅學者使注錯之當而安如越楚
人之安越楚也去聖人¶之安其隔幾何哉抑予觀郭謝
之事而有以明習俗之¶節林宗之巾偶為雨墊而人効
之為墊角安石鼻不幸病¶塞而人効之為擁吟彼非不知
巾之雨墊而鼻之病寒亦¶安於名流之習焉耳繼善出
仕於首敎之地矣安雅之雅¶不唯淑已且将及人誠能
使其人之慕繼善如人慕郭謝<md:KR4d0585_SBCK_019-12b>¶則繼善之雅所漸者易
矣所覃者廣矣豈獨以名堂¶哉惟繼善勉之
<pb:KR4d0585_WYG_019-18a>
　　邵氏享徳堂記¶
松之鹵折而南曰釣灘釣灘之南大泖大泖之支流又
南趍¶而東曰楊港邵氏之族居焉踞居之北一里所水
四面合中起¶林阜者實邵公翠岩處士之兆也公生前
自營竁仍築冢¶舍而搆亭其前為薦裸之地且誡諸子
曰冢舍地卑濕林¶木踈理易朽壊我百嵗後必亟葺之
及兹未四十年而亭¶已弊某且老痛念父言在耳重以
本攴日蕃展拜之地隘於¶是一撤其弊而新之凡若干
<pb:KR4d0585_WYG_019-18b>
楹視舊規加閎且崇如於某年¶某月某日迄是年某月
某日告成取古語隂徳享榮以及子<md:KR4d0585_SBCK_019-13a>¶孫者名堂享徳焉
公之曾孫煥以嘗與予逰遂将父命來請¶記言禮者墓
下廬不祭必反虞於廟自廟制廢而上冡之¶禮實重於
漢之人余嘗議之矣禮不墓祭者以體魄為無知¶虞而
反廟者以䰟之爽者在焉夫蓍株龜甲朽有年嵗而狎¶
者出焉謂體魄為無知可乎孔子之冡孔里魯子孫世
世祠之¶不廢則知漢人展墓之禮為愛之切厚之至也
<pb:KR4d0585_WYG_019-19a>
吾聞邵氏自¶翠岩公而始大公天質深厚不事表襮雖
善理生致富饒而¶絶去侈靡之習敦行孝謹而仁及乎
宗族姻友里稱為徳人長¶者無間嘗建書院&KR0536;湖上祠
先聖像其中立義塾於鄉割¶已田若干畆敎養里中兒
構三徑橋以濟病渉公之脩徳¶於已而覃於人者如此
宜堂以享徳名徳厚流長而澤及<md:KR4d0585_SBCK_019-13b>¶乎子孫公之徳也豈
止榮享一已而止哉傳曰盛徳者必百¶世祠吾知邵氏
之徳施於前子孫食其報於後享有世徳¶者逺矣雖然
<pb:KR4d0585_WYG_019-19b>
人之種徳如藝樹然老人種之少者用之然¶少者不又
為後人種之吾知其用有時而為之矣為子孫者¶其可
視先澤自怠自脩乎公之子某既克家如公而孫某又¶尊
徳樂義光於前聞人曽孫某且䔍孝明經嘗選於里¶矣
使益勤不怠則世種其徳而世世享焉邵氏之後益昌
而¶大盖可占矣詩曰詒厥孫謀以燕翼子邵氏之先以
之又曰¶無念爾祖聿脩厥徳邵氏之子孫以之¶
　　不礙雲山樓記
<pb:KR4d0585_WYG_019-20a>
予嘗北渡楊子訪金山之勝而不知淞之南又有所謂
大金<md:KR4d0585_SBCK_019-14a>¶小金出没於雲海之中如壺橋之在弱流外也至
正九年春¶余抵淞之張溪溪之東有大族為楊竹西氏
居之南偏其樓¶曰不礙雲山竹西讌於樓之上囱户四
闢萬頃之雲兩鼇之¶島皆自獻於眉睫之下其所名也
固宜竹西且舉酒屬予以¶記請予謂雲山之竒觀不得
於近而得於逺逺非至髙至¶明之境無以得之有其境
矣而非至髙至明之人則亦無以¶得之也竹西脱去仕
<pb:KR4d0585_WYG_019-20b>
累歸討幽事稍為園池亭榭以自娯¶以及其客之好事
者境為髙人之副地勝雲山之觀雖然逺¶在萬島之外
猶将有之况去不五十里者乎然覽雲山以自¶粗也而
覽雲山以㣲則小是也今夫雲之大也膚寸而起塞¶乎
六合不崇朝而雨天下及其細也退蔵於宻莫得而迹<md:KR4d0585_SBCK_019-14b>¶焉是雲之動未嘗無静也今夫山之小也一拳石之多
及其大¶也草木生焉寳藏興焉是山之静未嘗無動也
此非㑹之¶於心不能竹西風日佳時岸巾樓上手揮五
<pb:KR4d0585_WYG_019-21a>
絃之餘與一二¶觧人談至理既以八囱不礙者闢於目
復以八荒不礙者洞¶於心雲山之觀盡矣備矣竹西憮
然若有得起舉酒而自¶歌曰海之雲兮油油雨我田兮
有秋海之山兮離離障我流兮¶東之又歌曰雲之動兮
躚躚吾與雲動兮動而不遷山之静¶兮層層吾與山静
兮静而不停併録其歌以為記¶
　
　
<pb:KR4d0585_WYG_019-21b>
　
　
　
　
　
　
　
　東維子集巻十九¶
<md:KR4d0585_SBCK_020-1a>¶
<pb:KR4d0585_WYG_020-1a>
欽定四庫全書
　東維子集巻二十¶
　　　　　　　　　　　　元　楊維楨　撰¶
　記¶
　　建徳路重脩兠
