# -*- mode: mandoku-view -*-
#+TITLE: 東維子集
#+DATE: 2015-09-23 10:27:13
#+PROPERTY: JUAN 8

¶
　序¶
　　送鄒生奕會試京師序¶
漢儒明經貴不倍其師説能不倍其師説者上召用之
髙¶下其材為博士郎大夫部刺史馴至九卿丞相御史
者不¶少也吾是以知漢士之近古也其為術也有師宗
<pb:KR4d0585_WYG_008-1b>
其為行¶也有操尚未始以經術自進為售利禄之具也
去古日逺¶則下之干進者以經術而上亦以是設科而
取之然今日¶得之明日棄之矣視前日之所業者不啻
象龍芻狗物也¶尚欲責其不倍師説於終身而不弃者
可得乎吳郡鄒奕<md:KR4d0585_SBCK_008-1b>¶𢎞道其大父為士表吾之友也士表
樂善好客教子孫尤¶切切不重千金費逺延碩師居其
家此奕所以經之明而¶材之達也今年秋江浙鄉試以
詩經充赴有司者凡七百¶人中式者僅十人而已而奕
<pb:KR4d0585_WYG_008-2a>
又為其魁蓋其得於祖父師¶之講明有素者可知已將
如京師以余為大父執行也拜¶而乞言故余為陳漢士
之近古者望之况今天子既復¶科以取士又且掄選經
術之老者侍講筵進士之有經術¶者固將以次召用如
漢之九卿丞相御史者不難也奕之¶得於祖父師之講
明其可一日而忘去乎奕勉之大父不¶及見矣異時果
於無負所學也豈惟慰望扵其師實慰汝¶祖扵地下也至
正丁亥冬十一月初吉序<md:KR4d0585_SBCK_008-2a>¶
<pb:KR4d0585_WYG_008-2b>
　　送强彦栗逰京師序¶
孔子曰士而懐居不足以為士知古人君子未嘗不逰
也¶而世之逰者漫矣志無以自信貿貿焉行四方以萬
一乎¶詭其所遇取盈而復以菑其身以累其人往往是
也若乃¶君子之逰延陵君子之不幸生於東徼也志不
有其國而¶獨志於上國之逰以歴見夫華産之人物先
帝王之遺風¶善政以廣其耳目之陋意氣之隘約而反
之於中有合不¶合斯逰之不可已也嘉定强彦栗生於
<pb:KR4d0585_WYG_008-3a>
延陵君子之鄉曩¶嘗勇不自禁出吳關歴毗陵句曲拆
而上金陵遂絶大江¶而北涉洙泗以翺翔乎闕里過涿
野以蹈厲燕趙之俗而¶遂達乎京師以觀天子之光京
師窮貴人有竒其才挽置<md:KR4d0585_SBCK_008-2b>¶於&KR0043;衛而彦栗徑决去不暫
留是其志不在區區利達而¶所存者大矣今有不憚數
千里行役如曩時過吳門别余¶曰余行李如京不能與
子久處已余壯其逰不難而其志¶又不苟也知其逰似
昔君子上國之逰而非代之漫焉而¶詭其所遇者類也
<pb:KR4d0585_WYG_008-3b>
他日歸復見予吳門聽子之言議覘子¶之心胸有以驚
異予者而後知子之逰不可以已者如是¶顧吾在吳栖
其困滯如退羽之鴻不能以丈尺奮飛於子¶之行也其
不投袂而起乎¶
　　謝生君舉北上序¶
上饒謝生鈞從余逰者十年通春秋五傳學其才日茂
不¶已自㓜博行孝睦人無間言往嘗以行藝書于黨正
連試<md:KR4d0585_SBCK_008-3a>¶有司弗售不一咎有司而咎其學未至也益進修
<pb:KR4d0585_WYG_008-4a>
弗勌今¶年秋來别余曰鈞辱先生教而未有仕路以行
先生學也¶辱在泥塗鈞耻之先生耻之幸吾鄉應奉張
公有以挾鈞¶京國之行謹造請先生幸先生賜一言以
警鈞余為之喟¶然曰才弊於無先行衰於寡黨此古今
之士之通患也士¶負才行有不幸老死于三家之村千
室之邑者不尠矣往¶往思借交青雲之士卒而奮焉尺
長斗滿皆得以伸所有¶而况於才之茂行之卓者乎生
往哉吾聞張公大相府之¶賔卿也相府以好賢聞天下
<pb:KR4d0585_WYG_008-4b>
張公以賢薦相府生患才之¶不懋行之不卓耳不患無
其先與其黨者矣吾見張公之¶不以嫌而避賢也吾見
生之賢不以次而進也傳曰大夫<md:KR4d0585_SBCK_008-3b>¶將昌以其得士張公
以之又曰庶人將昌以其得子謝氏¶父以之又曰線因
鍼入不因鍼急女因媒成不因媒貞生¶以之¶
　　送吳子照逰閩序¶
雲間吳生照將逰閩以四明臧彦誠之書來乞序其行
具¶言生年少負邁往之氣加以博學好古慕先生之竒
<pb:KR4d0585_WYG_008-5a>
文章¶如慕太史公蓋將歴覽形勝結交豪傑于以開豁
其心胸¶發舒其意氣或者有所資以成其才也乞先生
一言申其志¶余謂古百越地在禹貢揚州之域物之貢
聞天下而人才¶之出未多見豈山川磅礴之氣未發泄
歟抑王者徳化之¶所未覃也漢以來封疆之郡縣之覃
以詩書禮樂之澤然<md:KR4d0585_SBCK_008-4a>¶後人才軰出與中州文章道義之
士等至我朝涵飬樂育¶之既久士之擢髙科躋膴仕者
磊磊相望官於其地者弗¶以冒嶮&KR0470;犯瘴癘為難其山
<pb:KR4d0585_WYG_008-5b>
川足以豁心目人才足以取¶師友生之往也登覽或遇
隱君竒士有相識者或未識¶而已相知者詢及於余即
啓行槖出余鐡笛傳及史鉞絶¶辦凡若干言必有以竒
我者竒生矣他日歸吳尚有以徵¶吾言
　　張先生南歸序¶
淛士多無恒經治亦往往不顓有一年輙更或半年纔
更¶而竊中科以故士之經愈不顓且又視經師之利不
利為¶嚮坫意學經將已明道也豈計利不利哉以科利
<pb:KR4d0585_WYG_008-6a>
而學經¶則科一利而經復棄矣終亦必亡而已矣嘉禾
張生汝霖<md:KR4d0585_SBCK_008-4b>¶獨於經治有專習曩余在錢唐時首以父命
來受春秋五¶傳學更鄉舉者三而藝未競生不以咎有
司而咎經術之¶未至益恒若力所習經有加無己坐誦
行思恒若無誨者¶故又負笈不逺水陸尋余九山之澤
以終其業焉非其學¶經志於明道而不計科之利不利
者歟吾義其不畔吾門¶又竒其性之有恒而志之必有
成也嘉禾之野其得遺其¶人也哉吁春秋主斷之書志
<pb:KR4d0585_WYG_008-6b>
成者及之也明其道不計其¶功者又春秋之教也若生
之志蓋已得春秋之斷而其道¶已得春秋之敎矣他日
推之任也天下之治孰禦焉彼習¶經以利科科一利而
經復棄終亦必亡而已者又何議為¶
　　送韓奕逰吳興序<md:KR4d0585_SBCK_008-5a>¶同里生韓奕從余受詩春秋學行日脩才日茂其為文
如¶雲興鳥仚未見其止也今年從予吕氏塾輙思汗漫
為神¶京逰余止之復有請曰奕從先生學幸知經史行
<pb:KR4d0585_WYG_008-7a>
墨然聞¶先生竒氣多發於東西洞庭大小二雷七十二
弁之峰今¶將訪先生舊逰魚龍虎豹風煙林壑之音遇
以擴所見而¶終所業焉幸先生賜一言以警敎奕也余
嘉其志曰人之¶學猶海也水沿河溯以弗至于海不止
海集衆流而后為¶百谷王也學其可以小自滿哉洞庭
之西有蔣氏義門劉¶范世家在焉巽毅鳯麟皆從余㳺
者也皆好學不勌而知¶學之不可以小滿也又當不逺
數百里尋余&KR0873;之鄉而卒¶業焉奕往哉與之洞庭上讀
<pb:KR4d0585_WYG_008-7b>
書然後繇洞庭而浮大江度<md:KR4d0585_SBCK_008-5b>¶洪河上北嶽以盡天下之
大觀吐而為書以獻萬言干¶明天子也蓋發軔乎此行
已奕勉哉至正十年三月三日序¶
　　送齊易岩序¶
太極理也一隂一陽生焉教之所出也尸物如天地而
不¶能逃乎十二萬九千六百之紀而况於萬物乎周與
秦合¶不能逃乎五百一十六之數伯而王又不逃乎十
七之記¶而况於一身乎聖人作易前數之用於蓍龜神
<pb:KR4d0585_WYG_008-8a>
矣然未聞¶一語一畫為之兆也兆於一語一畫之微而
㨗乎蓍龜之¶著數之用益神矣此先天之學在魯為梓
慎鄭為禆竈齊¶為國甘公漢為眭京晉為管郭唐為袁
桑宋為邵子元為¶傳氏初菴菴之宗為齊氏易岩也易
岩之言曰初菴之傳<md:KR4d0585_SBCK_008-6a>¶得之建昌廖學海學海得之於蜀杜
可大可大得之於王¶天悦天悦實受之邵子也天悦之
學幾絶塟其書玉枕中¶蜀㓂發塚出秘書可大賄盗之
人不能傳而學海以直言¶得罪配軍籍漢陽道遇可大
<pb:KR4d0585_WYG_008-8b>
可大已知其姓名曰吾數當¶傳子為偕見郡將出軍籍
館諸道宫為弟子國初有聞于¶世皇世皇將召之學海
業已語其女曰我若干日死死若¶干日朝廷命來我已
死且索我書我書當傳者傳氏立名¶人也其人在某所
某日來異日官極品汝頼之官且賜田¶若干頃矣已而
果然初菴之没三年而易岩始生初菴埀¶死謂其徒曰
汝曹口耳之學徒得吾膚淑吾書而得吾髓¶者其齊氏某
乎易岩生四嵗知讀易長於河洛七緯太乙<md:KR4d0585_SBCK_008-6b>¶九宫之數
<pb:KR4d0585_WYG_008-9a>
及星算鳥占嘯風鞭霆之術㒺不洞究故於初¶菴之學
峻躋峰極非一時儔軰可㡬也予嘗異天人之學¶父子
不相授也其授於人者亦有數焉則其觀於物者可¶知
已易岩之觀天者吾不識之其觀物者吾見其於一語¶
一畫得知者衆矣雖然予於易岩有問矣道之難傳甚
於¶數也堯以是傳之舜者舜以是傳之禹禹以是傳之
湯湯¶以是傳之文武周公而及於孔子孟軻孟軻死不
得其傳¶焉嘻道之傳者其亦有數乎無數乎軻之後其
<pb:KR4d0585_WYG_008-9b>
可無傳已¶乎易岩曰道之傳天也亦人也是隂陽大極
之説也易岩¶去予而之京師也請書以為序¶
　　送何生序<md:KR4d0585_SBCK_008-7a>¶何生伯翰氏其先西夏人也祖息簡禮嘗録僧事于杭
因¶家焉父益憐質班早喪翰生五嵗依舅氏舅氏因以
母姓¶姓之母素賢通文史既寡以節自誓教翰有法日
出就外¶傅夜歸課其業年十六嵗受經於予通春秋五
傳毛氏詩¶尤長於易遭時喪亂士以弓刀之習易鉛槧
<pb:KR4d0585_WYG_008-10a>
翰獨負郭闢¶圃奉菽水于母暇則退處小室理故書收
緝予平生遺落¶文草遂補注吳復所編予古樂府集行
于時人稱其學該¶識廣復不能過之今年夏文闈&KR0008;開
翰就試先三月靈鵲¶巢其書舍木見其扶梁啓離戸占
者知其為中雋之兆而¶不知其學有素也将㑹試春官
同門友為賦詩供張西門¶之外求予為叙遂為書其世
出行藝之槩于巻首云<md:KR4d0585_SBCK_008-7b>¶　　送李志學還吳序
<pb:KR4d0585_WYG_008-10b>
太尉府僚友官以百數惟右轄李公椎魯少文可以屬
大¶事叅左右轄官者亦以百數惟軍諮李君雍容諷議
可以¶贊大功故占東諸侯之後事者亦不於其兵强弱
馬壯敝¶而以其叅諮幙府者得人與不得人也今之所
謂閭里豪¶乗時而奮類鴆於安鄙於肉食鳴呼菜傭而
欲倚之以集¶事亦誤乎必其雄才卓識負王伯畧可以
登公輔之器者¶然後可與成大事立大功若今李君者
殆其人矣乎吾聞¶河間多禮法士而李君者殆其人矣
<pb:KR4d0585_WYG_008-11a>
乎吾聞河間多禮法¶士而李君者夙抱其節承教詔於
賢母如嚴師傅當戎馬¶猾夏時節即慨然有平河洛志
而况太尉府得知已乎雖<md:KR4d0585_SBCK_008-8a>¶然西虞之㧞冗以進將以伺
吾釁也未足為吾憂忽又無¶故而退無以乗吾間也未
足為吾喜君歸太尉府太尉問¶君西虚實狀吾攻守利
害何如君必有以對對必有御戎¶要畧為太尉規者慎
勿為閭里豪鴆而鄙者談也至正乙¶亥夏六月壬申序¶
　　送劉生入閩序
<pb:KR4d0585_WYG_008-11b>
古公卿等絶卑賤其與圖事必有取於卑賤之士士之
竒¶特鯁正亦願畣之以所有上下至於交相得而後事
可圖¶已漢叔孫通有兩生不能取項籍有韓生齊王信
有蒯生¶不能用鮑生為蕭何取陸賈為陳平取王生為
釋之取吳¶公之取賈生田延年之取尹翁歸暴勝之之
取雋不疑之<md:KR4d0585_SBCK_008-8b>¶六君子負守將之尊執臣之貴而未嘗挾
以自尊貴必有¶取於大人者以其竒特鯁正可與圖事
者也今公卿不取¶士久矣吾始於貢公見之公以戸部
<pb:KR4d0585_WYG_008-12a>
尚書入閩天子益以¶理財贍兵者責焉四方士待公行
者幾何人而錢唐劉生¶獨以過人之才及其骨鯁風裁
為公所知公取生惟恐失¶之生亦愿荅以其所有惟恐
不逮吾見貢公之出遐方王¶事確乎其有成算恢乎其
有成功也已夫召陸諸生不失¶其所矢而六君子之道
益光生思畣於貢公而益光於貢¶公者其不得自行召
陸諸生子哉生嘗以茂才被肅政使¶丑的公之薦授校
官不就今樂知於貢公而起也其以畣¶知已較然不自
<pb:KR4d0585_WYG_008-12b>
欺也諗矣杭人能詩者歌之君信其人序<md:KR4d0585_SBCK_008-9a>¶之生名中字
庸道世山東人¶
　　送王公入吳序¶
王者人才得於鄉三物之所取是也戰國人才得於客四¶
豪之所飬是也兩漢人才得於薦公卿之相推轂是也
唐¶人才得於科懷牒以自試是也士之興至於唐宋之
科其¶去王道也逺矣今取士不免於科軍興來科亦廢
不幸又¶不得於薦則得於客耳三吳之㑹為今淮吳府
<pb:KR4d0585_WYG_008-13a>
也客之所¶聚者幾七千人吾求客於戰國得孔伋焉孟
軻焉荀况魯¶連焉毛遂馮驩焉牛畜荀忻徐越焉而秦
儀軰妾婦爾不¶足以客進也淮也吳之客七千異於妾
婦者幾人有所謂¶越乎忻乎畜乎驩乎遂乎連况乎連
况不可况軻乎伋乎<md:KR4d0585_SBCK_008-9b>¶哉或曰淮吳有王明氏者澄不清
撓不濁有俞賢氏者言¶中倫行中構有用仁氏者㢘範
乎靡俗治幾乎循吏有陳敬¶氏者納言骨鯁風裁古也
有姜儀氏者人倫臧否氷鑒美¶也淮吳之客何劣於戰
<pb:KR4d0585_WYG_008-13b>
國哉縉雲王生時以儒科廢於古¶文學有年將挾之以
入吳别予於杭湖上求一言以行予¶方疑論淮吳之客
而生將客焉往哉吾將卜淮吳之客¶於生也諗有五人
者五人引其類以進生不為今遂驩其¶為畜忻越矣茍
妾婦也其歸矣哉¶
　　吳氏歸本序¶
錢唐吳觀善字思賢自杭之淞謁東維先生曰善之外
髙¶祖徐防禦氏在宋為小兒醫贅壻曰范防禦氏范無
<pb:KR4d0585_WYG_008-14a>
子又<md:KR4d0585_SBCK_008-10a>¶贅宋四門教授吳氏子從明字公亮承其家而嗣
其業南¶渡後自汴徙家杭之東青門從明生徳誠提領
平江毉學¶德誠生仁榮杭州路毉學録仁榮生四子長
即觀善也善¶通經史學不顓工岐黄氏之書嘗讀文正
范公傳公㓜隨¶母適朱而未嘗一日敢忘其本生卒復
范姓君子反本之¶道也善隨外甥氏宗于范今將反本
於吳禮也已作堂先¶廬之東名以歸本丐先生大手筆
一志庶吳氏子姓有以¶知水木本源之義也吾悼秦法
<pb:KR4d0585_WYG_008-14b>
子壯則出贅世襲以為風¶父道不正遂不子其子而子
其壻致宗祀不明氏族亡辨¶有司詔民者又不以釐而
正之至使一門沓著户籍其壞¶倫紀也甚矣善能反本
於徐范二宗之外而亟歸正於吳<md:KR4d0585_SBCK_008-10b>¶非讀書達禮篤正之
君子其能若是乎哉鐡史筆之故吾¶樂與之文使代之
不肖子姓蹈秦風之痼弊者有所儆也夫¶
　　送于師尹㳺京師序¶
士有學周孔之藝者不幸不薦于有司而其志不甘與
<pb:KR4d0585_WYG_008-15a>
齊¶民共畊稼則思自致于京師不幸其藝又不偶始不
免資¶小道干王侯以冀萬一之遇者十恒八九若星風
之占支¶干之歩色鑑骨靡以及瞽巫妖祝驅丁役甲丹
沙黄白水¶火之術凡可以射人隱簧人惑一詭所遇者
無不屑為焉¶而其近儒道為貴官徹卿心敬而身禮者
則無出於岐黄¶氏之伎也蓋岐黄氏之伎司人死生命
而百家衆伎之莫¶能尚也髙自奬其道者且曰上醫毉
國吾嘗在京師視岐<md:KR4d0585_SBCK_008-11a>¶黄氏之流封閟笈中藏擁侍女從
<pb:KR4d0585_WYG_008-15b>
百金馬王侯庭中或出¶入禁掖無所頋忌小則要金千
賚大則要暴位顯要不以¶一旦踈賤為嫌也嘻若是者
豈吾道之左使然耶抑公卿¶不樂扵正薦士之所致耶
(先生曰讀至此不一/唱三嘆非知言已)天台于師¶尹與其兄舜道嘗從余
㳺舜道以經學中進士第而師尹¶連不得志于有司今
不逺萬里逰京師來丐予言以别予¶曰師尹懐才藝不
耦于時何分扵中外彼此哉師尹曰儒¶伎不利吾旁㣣
者岐黄氏之伎也不耦於此将有耦於彼¶乎予悲其藝
<pb:KR4d0585_WYG_008-16a>
成而未利而壯其志之必有成也於是乎序¶
　　送沈均父序¶
予友漕使拙齊公為予談太末有竒士曰沈平氏字均
父<md:KR4d0585_SBCK_008-11b>¶自號自量宋少師某之七葉孫也其為人斬斬有風
操人¶有過面折之疾浮屠氏如糞蛆明經試有司弗售
即焚棄¶舉子伎以岐黄術自隱至正中境有桀民弄兵
者守將莫¶孰何君起率鄰邦大俠合劵甲用淛垣摠戎
令禽之若狐¶兔盡夷其穴巢一邑頼以安又龍邑令翟
<pb:KR4d0585_WYG_008-16b>
某者貪呇與豪¶斷民相根株齫齚其民無屬饜君件其
狀走部刺史白之¶翟與根株連坐徙實邊人稱快佗墨
吏見君曰此白衣言¶事生也吾聞而異其人無幾何君
㳺淞相見視其貌¶若荏而中精悍無敵質所行為不誣
宿留九山月餘别去¶淞人士能詩者歌以餞之而以首
屬余余以士有匹夫而¶任人倫世教之重一言一動切
於救時如負禄位者謂非<md:KR4d0585_SBCK_008-12a>¶毅然豪杰之士不可如魯仲
連郭林宗石徂徠其人是已¶世降以還士氣不作代果
<pb:KR4d0585_WYG_008-17a>
無若人乎吾於均父見士氣之¶猶古也嘻世有任人之
言責往往為瘖蟬伏馬而吐不平¶者乃在巾澤之士世
道不幸亦世道之幸歟後之求均父¶者於吾文有徵其
得以詭托者信為扁倉流乎是為叙¶
　
　
　
　
<pb:KR4d0585_WYG_008-17b>
　
　
　
　
　
　
　
　東維子集巻八<md:KR4d0585_SBCK_008-12b>¶<md:KR4d0585_SBCK_009-1a>¶
<pb:KR4d0585_WYG_009-1a>
欽定四庫全書
　東維子集巻九¶
　　　　　　　　　　　　元　楊維楨　撰
