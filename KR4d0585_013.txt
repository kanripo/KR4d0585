# -*- mode: mandoku-view -*-
#+TITLE: 東維子集
#+DATE: 2015-09-23 10:27:13
#+PROPERTY: JUAN 13

¶
記¶
　　平江路常熟州知州王公善政記¶
聖天子君臨天下埀二十載周知物情以守令去民為
最¶近而不可以弗之重也乃下明詔嚴守令之選以作
興¶治道職是者宜其讙忻鼓舞滌濯奮揚以副上德意
<pb:KR4d0585_WYG_013-1b>
夫¶何亷耻日衰奸偽日滋不幸一日有變民環視而起
不受¶條令至殺長吏以應冦而莫之能禁朝廷又大發
兵而¶罪有不勝窮者遂至兵連不觧彌曠歳月而民愈
以病告¶弱者填委溝壑壯者從而汙染綿亘数千里地
田菜為蕪<md:KR4d0585_SBCK_013-1b>¶邑里為墟雖有高才明智之士縮手鈐舌無
救弊之術跡¶其所從來皆守令不振職之過也吁民憤
之積也乆矣存¶千百扵一二而特異扵庸衆人職銓曹
者無以旌别而司¶文墨者又無以表彰之嘻何以為世
<pb:KR4d0585_WYG_013-2a>
道勸邪知常熟州豫¶章王公其在任五載政平訟理民
大和恱既而請老以歸¶則民懐其德為其立石誌云¶
　　吏部侍郎貢公平糴記¶
至正十三年春三月中書吏部侍郎貢公奉詔使江淛¶
民䧟賊者曲宥之刑殘之家免以土賦朝廷又慮餽餉¶
不維賑貸不給發内帑錢三十餘萬定俾公於稔地興
民¶和糴公抵呉興諗民有儲粟者聽自陳糴凡六萬有
畸於<md:KR4d0585_SBCK_013-2a>¶時直益其十之二先付直後納所直粟且下令曰
<pb:KR4d0585_WYG_013-2b>
朝廷¶以和為糴官不得齊刑史不得抱案差若等以三
吾與若¶一以和為義官府始笑之曰民疲久矣悍卒扣
門呌&KR0349;猶¶不即奉命今若此事其可集耶公曰民為爾
給儲多矣¶吾今誠待之彼亦以誠應吾既而民果聼令
相與議曰&KR0616;時¶物輸官而直不給雖給且垂槖而歸今
公先與直豪髪不¶以干有司吾何幸也復與平斗斛使
輸粟者自槩司庾不¶得高下其手縣吏與豪民有假是
以漁獵者公徴得之皆¶置諸法父老以手加額曰公之
<pb:KR4d0585_WYG_013-3a>
為政吾前未之聞也廼相¶與詣其求書其事于石以為
平糴後法余惟管仲有輕重¶之權李悝有地力之教而
平糴之法出焉大要裒多益寡<md:KR4d0585_SBCK_013-2b>¶稱物平施使民適足而
已歴代祖之漢曰均輸曰常平唐¶始置和糴使宋有愽
糴便糴之科皆為美制而任之不得¶其人則亦無異於
強取也今公以内帑錢若干不經有司¶之散歛親與民
市告以信令民之聼之若子聼父不三日¶飛艄輓舶填
塞津隘米積於地槩不暇給未越月廪入扵永¶寧泰定
<pb:KR4d0585_WYG_013-3b>
民不知擾而粟已盈數盖得和糴之本法而足以宣¶上
德意也豈非朝廷任得其人之效歟不然彫城瘵郭¶富
家豪室轉在草野救死且不瞻何所取財而云和糴哉¶
此其事為可書也已漢耿夀昌以平糴便益賜特爵關
内¶侯公入覲吾見公之得賜爵也雖然賜爵一己利耳
吾聞¶公有篋中書凡一綱二十目皆切於議大政决大
利害而<md:KR4d0585_SBCK_013-3a>¶天下資以為治者條陳于上寔吏部獻内職也
嘻此其利¶吾人者可一二計哉又南父老之至望也公
<pb:KR4d0585_WYG_013-4a>
名師㤗字㤗¶父宣城人起身胄監嘗為名御史云時江
淛行省檢校李¶思義以省委事相糴事而郡監伊斯罕
公與有勞焉故併¶書之¶
　　樊公廟食記¶
至正十有二年秋冦自徽犯江浙政府參知政事樊公
宿¶衞于省省吏皆次第引去獨公柀甲上馬率宿衞兵
不滿¶伯什急出省攻賊從者心之公曰吾封疆之守不
守而去¶是以私利廢臣道行至省坊口遇它遁將以兵
<pb:KR4d0585_WYG_013-4b>
孤且散控¶其馬首返公怒引佩刀斫其人曰城不守何
適遂躍馬<md:KR4d0585_SBCK_013-3b>¶逆冦于天水橋巷戰以死公在江浙政府凡
二年賛其首¶相興利去弊不為猜&KR0008;吏中格力以進賢
退不肖為已任職¶雖恭實興提衡伯夷稱仁以將軍塟
首陽天下傷之(不得全尸¶故云將/葬事見韓非子)樊公稱仁以將軍塟
天水東南人傷之吁¶又豈知其自决於義而人自畏愛
有甚於生死者乎義既决¶雖碎首塗地無悔焉死不安
於自决而出於有激出於無¶獲已皆非死義而義利之
<pb:KR4d0585_WYG_013-5a>
相去其間不能以寸凡遭禍亂¶有首䑕義利以奸法筴
者不死司㓂幸而死疑佀吁何可¶以亡辨哉故伯夷死
天下謂之義樊公死天下謂之忠興¶義不可以聲音笑
貎掩而得之必决於忠安於素有而天¶下至尤之物不
能易得也自昔死鳴甲(雍門/狄)死徇劍(楚/囊)死<md:KR4d0585_SBCK_013-4a>¶銜鬚(漢温/序)死
嚼齒(張/廵)死嘔血(陳/)死郢州(黄從/龍)潭州(李/芾)類皆¶若是吁若
是始可與言封疆之臣社稷之鎮矣議者謂全¶節未必
成功也吁節無增損功有成敗無增損者内有成¶敗者
<pb:KR4d0585_WYG_013-5b>
外春秋録死節亦計其内而外有不計焉岐功與節以¶
律天下之忠非春秋義已公之死其僕曰田丁者亦徇
主¶死人比春秋蒯瞶之僕云去公之死兩期月姚園寺
僧¶雪率杭之人為公立祠於天水院肖公之像嵗時祀
之樹¶石于門徴余文以書於是論次其死烈如此公名
執政字¶時申獨杭其自號也世為鄆人(其世出仕歴/見别傳云)¶
　　聼雪舟記¶
陵陽劉尚賢氏遭逄今天子龍興由儤直為浙垣胡公<md:KR4d0585_SBCK_013-4b>¶
<pb:KR4d0585_WYG_013-6a>
相府大賓僚自命其退公之室曰聽雪舟介吾徒金信
氏¶致其詞云某於十年前慕先生之風於富春山中願
一接¶見無由今幸軍旅事息鉦鼓之聼移於虚舟風雪
矣幸先¶生屑一言為記余異之曰軒以舟名舟以雪聼
此江湖漂¶泊之境也夜深郭索聲瑟瑟兩氷竅瘁不得
熟寐非烟水¶之窮旅則草溪之寒漁耳尚賢身服鞬櫜
者十餘年值¶天子偃武尚文將陟清階侍鈞天所以聼
九奏之樂矣其¶於雪也奚暇為窮旅寒漁之聼哉抑有
<pb:KR4d0585_WYG_013-6b>
說聼雪以聲固不¶若聼雪以理者之為聼之深也今夫
雪出𤣥而尚白似化¶藏於宻而散於六合似道將集而
霰先焉似幾隂涸而合¶睍而消似時匿瑕蔵疾似量無
論高下夷險一稱物而施<md:KR4d0585_SBCK_013-5a>¶似平治若是者雪之具徳廣
矣尚賢於其具德反諸己而¶有之則聲不在雪其取數
於聼者不既多矣乎不則雪¶舟之聼窮旅寒漁耳信以
是說復命越十日尚賢馳書來¶謝曰某不敏始識聼雪
以聲不愈於聼雪以吾子之聼為¶至也請録諸軒為記
<pb:KR4d0585_WYG_013-7a>
　　大樹軒記¶
烏江馮侯仲榮氏有先人之宅一區在覇王廟東自其
大¶父某手植三槐今皆合抱為百年舊物侯益封培之
扁其¶軒為大樹侯來華亭治暇過余次舍談及故家喬
木曰¶吾家節侯公軍次大樹軍中號大樹將軍吾固不
知其樹¶為何木木居何地今予家樹出於吾祖手植吾
敬之亦呼<md:KR4d0585_SBCK_013-5b>¶大樹敢徴先生一言以為誌侯少時以戎行
侍主上其說¶主以除殘理寃以成湯武之業與節侯意
<pb:KR4d0585_WYG_013-7b>
不殊其侍主晨¶夜草舍(上聲/止也)或至饑疲與節侯之豆粥
麥飯亦不殊為人¶謙退不伐亦似之節侯在闗中得軍
民譽乃召言者咸陽¶王之譛賴帝曠度釋其所疑侯亦
以律外役櫝胥招執臬¶者劾賴主上蕳知有素枉隨雪
而伸益大赤眉之平定安集¶𢎞農羣盗胥化為良鄧禹
之不能者節侯能之上海之變¶脇以逮華亭名在死籍
人不敢任者侯以百口任之轉¶死而生者殆萬齒此又
節侯之所不能為也取前胄之號¶以字今日之軒孰云
<pb:KR4d0585_WYG_013-8a>
不可侯今去州縣勞陟中書幕府位¶益高施益大譽益
彰又烏知不㧞於不次使秉鈞軸以賛<md:KR4d0585_SBCK_013-6a>¶聖主太平之治
大樹之澤其必有振爾祖而大樹之號¶其不有光於節
侯乎侯謝曰某也願力先生之言以赴先¶生之所期也
書諸軒為記¶
　　知止堂記¶
世之高士嘗比宦坑為魚之逆鬚笱也笱一入雖有具
龍¶之體欲翔鱗廽鬛以掉尾江湖之間烏乎難矣故淪
<pb:KR4d0585_WYG_013-8b>
胥而¶沒者滔滔是也恬而避者自陶鴟夷張赤松䟽大
夫陶處¶士而下曾幾人哉老子之經有警人者曰知止
不殆其言¶也可與悟者道而難與淪胥者告也雲間老
人夏謙齊氏¶為某監漕官年未致仕也即勇退歸里名
其燕處齋之堂¶曰知止是有味乎老氏之言哉老人去
世已五十年兵<md:KR4d0585_SBCK_013-6b>¶燹來堂燬去其四葉孫頥貞猶能力䕶
趙文敏所言之¶顔登於北山新堂不忘先也貞力學有
仕才丁時艱而¶不仕知進退出處者也使其仕也宦之
<pb:KR4d0585_WYG_013-9a>
坑人者能坑其六尺¶之軀哉今年秋貞讌予於堂以落
其顔之新登者且請記¶於是乎書¶
　　知止堂記¶
愚者不知止沓者不知止逹者知之知而不止與不逹
等¶陶朱汎五湖留侯從赤松知止也使不知止則革屍
夷族¶為伍韓二子而已耳此謝公伯禮名堂之義非愚
沓者之¶所能識也謝為淞望族至伯禮始以仕籍顯官
卿郡至奉¶訓大夫年未五十即掛冠歸隠謂其子若孫
<pb:KR4d0585_WYG_013-9b>
曰若知夫馬<md:KR4d0585_SBCK_013-7a>¶與舟乎舟之運也滿風送般㨗若流矢千
里可一息逮也¶貪㨗不止則瞿塘灔澦在檣櫓犇&KR0723;之
間馬之馳也星流¶電掣快意所乘可朝燕而暮越也貪
逸不休則太行井陘¶在銜勒之下吾年未及致事而志
已勌矣祖父之某邱某¶水足以耕釣師友賔客足以觴
豆讌樂而一二家老足以¶主辦王賦茍不知止漂蹶之
患將在我矣遂以知止命退處¶之室東藩大臣屢挽而
不起至以疾謝免參政周公琦既¶為書其室而復求予
<pb:KR4d0585_WYG_013-10a>
記予為之喟然曰伯禮之賢於人也¶逺矣今之仕者惟
患進不銳升不高孰肯先幾於赤松五¶湖之侣稱逹人
於時乎於乎上蔡之犬華亭之鶴貽悔其¶身及其子孫
者幾何人視謝氏之堂其亦少警乎書其說<md:KR4d0585_SBCK_013-7b>¶為記¶
　　守約齋記¶
淞汪氏自其曽大父敦武公由棗陽從淮安王南度至
其¶考君澤三世皆以武符襲將門世澤至文裕始以文
學換¶門廕教諭當塗毗陵兩邑升蘭溪州正所在有教
<pb:KR4d0585_WYG_013-10b>
績自¶名其書齋曰守約夫世俗之約與聖門之約異服
破褐衣¶飯脫粟飯儉薄其身而一毫不以利於人非守
約也陽讓¶隂競研極利害守䑕兩端雖大義弗勇於應
非守約也蕳倫理削禮法土木形骸率性而徑發者又
非守約¶也孟子嘗曰守約矣孟施舍之約不如曾子之
約者以舍¶徒力於氣而曽子循諸理而持其要者也守
約若曽子可¶矣孟子之心學盖出於此其功用極於浩
然之氣塞乎天<md:KR4d0585_SBCK_013-8a>¶地之間吁守至約而功至大此聖門能
<pb:KR4d0585_WYG_013-11a>
事也雖然曽子之¶約必自博始不博以文不約以禮又
烏知曽子之守者哉¶文裕心學進於是始知施之守者
不足多其於三葉將祖¶不大有光乎文裕以吾言勉之
而已¶
　　一笑軒記¶
廬陵張昱氏居南垣都司而命其寓軒為一笑求余言
為¶志聖門言樂然後笑人不厭其笑余烏知張子之樂
何樂¶而必為張子推笑為何笑乎張子無樂而笑則其
<pb:KR4d0585_WYG_013-11b>
笑為偽矣誰敢¶當張子之笑乎莊子以開口笑一月中
不過四五日此槩¶常情而言魏宗室萇一生不笑宋包
拯笑幾比河清一笑¶之難有如此者晋陸雲有笑疾梁
王筠見人必笑一笑之<md:KR4d0585_SBCK_013-8b>¶易有如此者張子一笑不以樂
必居一於此乎不然張子¶一笑吾不得而推也雖然陳
希夷一笑而天下自此定季¶義父一笑而天下自此敝
笑哉笑哉可畏也哉吾將質諸¶張子毋輕一笑¶
　　三友堂記
<pb:KR4d0585_WYG_013-12a>
河間公子李志學氏蚤年讀書九華之山嘗結草堂於
山¶之陽今仕虎林開元戎府客堂一所為蔵修之地一
日將¶客渡錢湖入茅歩登鷲嶺憇客晚亭見有三人者
草衣木形¶類木客各以辤相提唱一客曰五鬛老仙赤
松裔青牛歸¶來已千歳仙客元是風雨師不識人間漢
秦帝一客曰渭¶水龍孫孤竹種海波影拂珊瑚動一竿
持寄蟠上公釣<md:KR4d0585_SBCK_013-9a>¶得雙璜六鰲重一客曰玉龍聲嘶五更
了緑衣倒掛扶桑¶曉梅仙相見大樹間梨花夣落春雲
<pb:KR4d0585_WYG_013-12b>
小三人者見公子¶各以辭就評公子異之曰赤松氏者
盖傲兀世變而不知¶有秦封者也孤竹氏者將仕矣治
則蒼姫氏之治也梅仙¶者又夣覺人間世而將脫履於
蠻烟蜑雨之國也赤松似¶吾初節孤竹似吾志梅仙又
似吾末境也三客者行若異¶其歸一也吾將尚而有之
延致於客堂遂命其堂曰三友¶而顔之其客鉄心道人
志之道人者將進三益於公子期¶公子為嵗寒交也因
録三友辭而為之誌
<pb:KR4d0585_WYG_013-13a>
　　雪坡記¶
淮陽謝公既得余雪坡文曰先生為余立言殆吾座右
箴<md:KR4d0585_SBCK_013-9b>¶矣然余視今之取富貴者真幻耳奚以異於雪之不
可控摶者耶先生言蘇雪之悞於幻亦有味哉請我終
其説¶余曰投雪於爐以閉堅者幻也至人者一體諸盈
虛消息¶於雪也目擊道存而訖亦允所客必於其間吁
雪之資於¶道者如是幻云幻云何哉何哉余聞今淮海
之傑五人焉公¶存中公自㓜喜讀書一遍即了大義年
<pb:KR4d0585_WYG_013-13b>
踰三十不屑為章¶句儒而慨然有澄清天下之志杭為
南大都㑹加以師旅¶因以饑饉雖有大才智不能善其
後公守將於斯談笑而¶理之三軍無驕容百姓無菜色
盖必有度越今之大才智¶者人不得而識也吁觀其寓
雪於坡者則得已世之豪傑身¶罹䘮亂私其托於礪京
於金塢於狡兎穴自謂保固厥身¶至若子孫無止不知
人境一易如大幻物適偕之以速斃<md:KR4d0585_SBCK_013-10a>¶吁可哀也哉惟高
識之士得於盈虛消息之外於不可控¶摶者是托若雪
<pb:KR4d0585_WYG_013-14a>
坡者是也已其友俞孚齋録吾文去曰知¶道於雪坡如
先生者是為真知蘇雪堂之幻入於道矣雪¶坡能味幻
其何逺於蘇也哉¶
　　凝香閣記¶
光禄大夫平章政事張公分治江淛之三年築城堡脩
倉¶庾廣庭㙜闢田疇休兵息民於是詳延海内方聞之
士談¶仁義講禮樂収東南遺書於賓賢之舘而名燕處
之¶室曰凝香徴記於客鄉㑹稽楊維禎維禎喜公之厭
<pb:KR4d0585_WYG_013-14b>
兵樂治¶也遂為之言曰善乎韋應物之詩曰兵衞森畫
㦸燕處凝¶清香吾取其詩有文武道森㦸之兵不忘武
也凝香之燕<md:KR4d0585_SBCK_013-10b>¶不厭文也文武脩而天下之事無不理矣
今士有深山長¶谷而出者咸曰吾聞光禄公善尊賢也
善養士也善求善¶内諫也無不忻忻然相告曰南垣有
賢相臣如此民其瘳¶矣乎光禄公下士如周公取友如
仲山甫士友之在其席¶者有帷幄之籌也有樽爼折衝
之道也廣厦細旃之廟謨¶也非是無以入其室者於是
<pb:KR4d0585_WYG_013-15a>
横經論道之頃投壺雅歌之¶餘清香之凝於一閣者不
翅如道山風日穆然其舒且和也君子觀凝香之凝如
大昜之論鼎可以凝乎命也凝之㫖也逺¶矣哉光禄公
上以佐天子之太平下以安黎民之永定吾¶於凝香乎
占之然則是香也五木百藴不論其侈矣瑞麟¶辟邪不
論其貴矣鰲山數十仭𤑔沈沃甲聞數十里者適¶足以
招弔民之闚也吁豈知吾凝之有其道哉豈知吾凝<md:KR4d0585_SBCK_013-11a>¶之
有其道哉書諸室為記
<pb:KR4d0585_WYG_013-15b>
　　夀齋記¶
論得夀之道者有三李少君謂丹砂可化為黄金金成
以為¶飲食之噐則益夀此方技家之論夀也廣成子曰
必静必¶清毋勞女形毋揺女精乃可以長生此道家氏
之論夀也¶孔子曰仁者夀子思子曰有大德者必得其
夀此吾儒氏之¶論夀也方技以術道家以智儒家以德
德為上也淮隂湯公¶仁字夀之承㫖趙公嘗為書之於
燕處之堂今年登八袠¶矣為其子者中書省宣使某與
<pb:KR4d0585_WYG_013-16a>
諸孫持酒以慶公之高年¶宣使某又命座客劉仲威氏
不逺數百里求公夀説於予¶將以光其身而且埀慶於
後人也予謂齒踰七十子孫目<md:KR4d0585_SBCK_013-11b>¶擊乎四世湯氏之福於
夀也不誣矣顧未知其得夀之道¶出於方技乎道氏乎
儒氏乎仲威曰湯公素以詩禮教子¶孫不逺千里延明
師若劉正安之徒且將捐田若干畝立義¶塾以淑及里
中兒矣湯公豈方技氏道家氏之習乎夫德¶莫大於文
王文王謂武王曰我夀百吾與爾三焉是夀不¶出於天
<pb:KR4d0585_WYG_013-16b>
而果出於德也信矣公之德充則公之夀可以及¶其身
而延子孫矣湯氏之祖若孫尚以予言勉之¶
　　衍澤堂記¶
太史公自叙司馬氏受姓所從上起顓頊子孫官居功
烈¶文辭下及其身而上嘻世徳子孫固不嫌於自銘也
明泰¶州孔希道氏自著宣聖五十六孫㤗州之𣲖實繇
宋朝散公<md:KR4d0585_SBCK_013-12a>¶端朝出守㤗得賜田建家廟於州之東北地
因名孔家堡¶朝散七葉孫瑛仕中山府教授希道瑛子
<pb:KR4d0585_WYG_013-17a>
也遭罹兵難挾¶家廟碑渡江與温衢之𣲖恭㑹不誣盖
以世徳自重如此所次¶之舍又以衍澤二籀文顔之來
淞首謁予草𤣥閣求言以¶為志予謂聖人歿千五百年
自衍聖公襲封而下文子秀¶孫得試胄子監以表嫡氏
者尠矣况散而四方墜在編戸¶稍知自㧞㳺庠序以為
食或者又以譜裔不自遭黜者不¶免若希道氏為先聖
仕裔欽欽乎恒懼世德之不嗣入呉¶執經於名師傳且
將試有司與胄監之士角庻聖澤千五¶百年之衍於我
<pb:KR4d0585_WYG_013-17b>
者未艾也嘻聖人德厚其流光其澤隆萬¶世而不斬嗣
其世者又克光其載徳其載德其澤不益衍<md:KR4d0585_SBCK_013-12b>¶矣此係希
道之自期而吾儕以期希道者吾聞君子談世¶澤者不
在累名疊爵而在行應禮義希道行脩而名至其¶衍澤
也何以尚兹¶
　　正心齋記¶
淞江萬戸侯石伯玉氏自顔其燕居之東室曰正心伯
玉¶嘗謙予其所在客列者皆士之卿大夫之賢或雅頌
<pb:KR4d0585_WYG_013-18a>
投壺¶或鼔琴賦詩不知伯玉之為武夫長也明日且請
余文曰¶記正心余曰士抱豪傑才而知聖賢之學亦寡
矣而况才¶已顯宦已成恐恐焉懼心之不正思求聖門
切已之學者乎予觀¶代之萬户侯徃徃以少年子弟&KR0670;
先爵伎以習武為名懵¶不喻於學剛愎自用侈盛自驕
又幸而生於太平之世武<md:KR4d0585_SBCK_013-13a>¶無所於用惟務臂鷹走馬挾
弓矢為畋逰已則炰羔擊鮮¶招無良狎徒酣歌舞為事
者比比也而豈有英年老志切¶切乎正心之學又求儒
<pb:KR4d0585_WYG_013-18b>
先生之言著之座右以為警省如¶石侯者哉故為之言
曰人之所以正者身也身之所以正¶者心也心之所以
正者其道何繇敬而已矣請以射喻射¶者必正已而後
發内志正外體直而後不失於其正鵠此¶非敬何恃哉
文士之心正者占筆武士之心正者占射伯¶玉知射之
不可以心不正也則凡臨事而懼有大於射者¶其可不
恃正心之法哉嘻棘門之戲不如細栁之肅飛¶將軍之
縱不如程將軍之拘此敬與不敬心正不正之效也¶伯
<pb:KR4d0585_WYG_013-19a>
玉尚以予言勉之<md:KR4d0585_SBCK_013-13b>¶　　歸來堂記¶
予入呉首謁三高祠以其去國者非忘君還鄉者非懐
土¶而放迹江湖者非方外敗教之士也呉人至今高三
人之¶高而未知其繼其高者范張而後為何人也或曰
上洋有¶章吉父氏殆其人已乎吉父少年以竒才為丞
相府舍人¶未知乘傳遽為宣使者遂通籍貫近宦逰京
師者三十年¶出貳尹江浙府適以内艱去制闋鎮撫海
<pb:KR4d0585_WYG_013-19b>
道裁數月即幡¶然歸曰吾髪種種矣太夫人之年且朢
耄矣城南有桑麻¶田若干頃足以待禄飬士不知體人
謂我何人謂我何扵¶是作歸來堂扵室西偏遂雅志也
余今年東逰過青龍江吉父¶之宅在江上延致于堂中
具聲樂酒事為余驩因得奉觴<md:KR4d0585_SBCK_013-14a>¶為太夫人夀明日吉父
請文記歸來堂吾嘗嘅晋處士之¶歸來矣不知者以為
耻五斗之折腰知之者以為典午氏¶將踣而不忍二姓
之事人也今吉父生於盛時遭逄聖¶君賢相之明用於
<pb:KR4d0585_WYG_013-20a>
才也而吉父且以才選登要路年未¶及致仕而即退然
以歸則以母故而愛日之誠有不能已¶者處士之歸其
歸以義吉父之歸其歸以孝孝義一道也¶歸以義非世
道之幸歸以孝實風教之榮歸來名堂又豈¶詭晋處士
之迹以自高而求振夫䲭夷子張季鷹之後者¶耶雖然
吉父年未老神爽峻而才識茂進賢者未肯輙¶遺於吉
父也求忠臣於不孝門則已如以孝門則吉父其¶得卒
志於歸來乎請以復吉父命書諸堂為記<md:KR4d0585_SBCK_013-14b>¶
<pb:KR4d0585_WYG_013-20b>
　
　
　
　
　
　
　
　東維子集巻十三¶
<md:KR4d0585_SBCK_014-1a>¶
<pb:KR4d0585_WYG_014-1a>
欽定四庫全書
　東維子集巻十四¶
　　　　　　　　　　　　元　楊維楨　撰
　¶記¶
　　内觀
