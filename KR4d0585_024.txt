# -*- mode: mandoku-view -*-
#+TITLE: 東維子集
#+DATE: 2015-09-23 10:27:14
#+PROPERTY: JUAN 24

¶
　神道碑¶
　　元故中奉大夫浙東尉楊公神道碑¶
公諱瑀字元誠姓楊氏系出漢震後五世祖某自婺遷
杭遂為¶杭人祖榮祖宋承信郎鎮江都統司帳前提舉
父昌宋邳¶州萬戸府經歴今贈奉議大夫樞宻院判官
<pb:KR4d0585_WYG_024-1b>
驍騎衞追封¶錢唐縣子公生而警穎長而玉立長身紫
髯如畫天歴間¶自奮如京師受知於中書平章政事沙
刺班大司徒之父¶文貞王偕見上於奎章閣論治道及
藝文事因命公篆¶洪禧明仁璽文稱旨使備宿衞署廣
成局副使特賜牙符<md:KR4d0585_SBCK_024-1b>¶珮出入禁中寵遇日渥擢中瑞司
典簿繼改廣州路清逺¶縣尹上愛其亷慎有深沈之思
留之嘗謂廷臣釋迦班¶曰楊瑀有謀事必咨之行時秦
王伯顔柄國一日挾太子¶縱獵上林上黙旨竄陽春惟
<pb:KR4d0585_WYG_024-2a>
資公密謀禁近臣皆不預聞¶拔去大憝如剔朽蠧朝端
動色至求識其面以為異人以¶功超授奉議大夫太史
院判官繼升同僉院事賜金帶一¶貂鼠袍一公在史院
曺局有以景星見請上聞公持不¶可曰使天下共見則
為不欺越九日太白經天奏衆始服¶其有見上嘗從容
詢公南土所居公對以西湖葛嶺之¶勝為洒宸翰書山
居字未幾給告以樹勑賜贈考樞密公¶墓碑即日歸歸
山掃迹城府者十年人不堪其淡泊而自<md:KR4d0585_SBCK_024-2a>¶裕如至正乙
<pb:KR4d0585_WYG_024-2b>
未中書奏公舊勞起公行宣政院判官時江¶東浙西盜
羣嘯乃改建徳路總管建徳古嚴州州在萬山¶中屬邑
淳安又連歙境賊由歙闚我界而還者疑長樂鄉¶民為
盜諜者執以歸諸獄連數百家民益洶主師者謀徃¶捕
公不可曰虚諜者知倘因疑枉鼔衆亂賊得乗釁突來¶
悔焉及我請撫之果不測當任其咎遂肩輿從數𨽻直
抵¶淳安邑人嘗厄官軍抄掠已皇皇散匿山谷間公載
米二¶百石聲言賑濟使縣令馳以諭明日帥調兵來公
<pb:KR4d0585_WYG_024-3a>
禁止之¶使待命乃動擅動者如軍法長樂去邑二百里
令至布公¶意民皆歡呼持牛酒來拜公公喜曰吾固知
民不吾負即¶日偕帥者還公蒞郡視之如家民亦視公
如父母自江淮<md:KR4d0585_SBCK_024-2b>¶驛廢嚴為通道窘於供頓公信今晝之
用給而人不擾將¶戍過軍之跋扈者皆服公信令田里
不聞呌呼隳突於是¶像而祠碑而頌者凡十有四所前
良二千石未有也時公年¶已七十有三累請老丞相達識
公數使勞之公卒謝事去¶是年行省承制已浙東師起
<pb:KR4d0585_WYG_024-3b>
公辭去居淞江之鶴砂行省最¶公功上中書升浙東道
都元帥進階中奉大夫公不起則¶以半俸優老焉所著
有山居新話山居要覽行於世公生¶於至正乙酉四月
某日殁於至正辛丑七月十八日公長¶物琴劒書外無
銖金斗粟貧無以為葬閱八月六日兩浙¶漕使夏公敦
友義力賙其喪獲返柩杭之葛嶺先塋之次¶公娶某氏
次娶髙麗氏子男六人長埴次坰垍培墀垓<md:KR4d0585_SBCK_024-3a>¶垓先公卒
女三人長適鄉貢進士應才次適瞿彦俊次適懐逺¶大
<pb:KR4d0585_WYG_024-4a>
將軍同僉江浙等處行樞密院事俞忠孫男六人孫女¶
四人某於公為同姓昆弟詳其出處行實諸孤哀衰詣
邸¶次泣拜請銘義不容辭銘曰¶
人疑弗決我以籌人懼弗前我以趨(叶/)彼爭前競決我¶
止我紏去權奸如贅由由兮物洎乎其不留於乎今之¶
人古之求我銘其人孰與儔¶
　墓碑¶
　　故處士殷君墓碑
<pb:KR4d0585_WYG_024-4b>
殷子姓以國氏逮宋避宣祖諱别族太史為戴氏者君
之¶先也及君而宋亡遂復姓殷氏諱澄字公原華亭人
宋朝<md:KR4d0585_SBCK_024-3b>¶請君某之孫節幹君某之子司法君某之弟也君
家素饒¶財節幹君用好施著於其鄉每大雪淫雨必載
薪米遍乞¶寒餒人死無所歸者為具衾槥&KR0590;之衆目之
曰殷佛子娶¶鄉邑迮氏女得丈夫子二君其季也君狀
貌魁梧美鬚髯¶性介特平生無宿諾人有急不一計親
疎周之惟恐後衆¶有所爭來直於君得一言明曲直即
<pb:KR4d0585_WYG_024-5a>
謝去不復詣吏有田¶若干畮終嵗所入盡以賙人事茍
涉大義雖委身不問至¶元間天兵下江南將軍號楊掃
地者帥偏師入華亭君時¶避地南錢南錢猶保聚未肯
下楊怒業以兵殱之君奮曰¶我其可無一言而死乎我
死今日否亦今日遂扣軍門求¶見大言曰夫民猶水也
水順則流逆則激民順則寧逆則<md:KR4d0585_SBCK_024-4a>¶亂矧郡縣新附民心
未安將軍獨不能撫綏招徠以稱上¶神武不殺之德顧
欲盡𠞰斯民何辜楊怒甚手劒斥君君¶復正色曰殺我
<pb:KR4d0585_WYG_024-5b>
一人活千萬人我死猶生也語益激烈動¶人其禆將有
感君語者起而沮之而楊亦慴服於時民全¶活者以萬
計咸涕泣羅拜曰公於我生死而肉骨也願嵗¶時伏臘
祀公於社以報事聞丞相巴延公義之遂用便宜¶授君
華亭軍民都總管使守其地君即棄去曰大宋氏亡吾
以¶親不亡獨不能逸乎遂服野服隠居胥浦上時時領
客放¶浪九峰三泖間忼愷懐古日夕忘返慕其人者目
為泖南¶浪翁君聞知曰甚善名我因亦自謂泖南浪翁
<pb:KR4d0585_WYG_024-6a>
云嗚呼代¶之强仁慕義者不少也而多逸於野太史氏
又缺焉不書<md:KR4d0585_SBCK_024-4b>¶是為善者終無以勸也君沒㡬五十年而
未有表白其事¶者猶幸其概在人耳目者卓卓未泯余
因著諸所聞為論¶次之使後有過其墓者得以知君之
為人若此庶幾為强¶仁慕義者之勸哉君娶㑹稽俞氏
女賢而無子先君一年卒¶又娶永嘉陳氏女生子四人
曰實曰厚曰誠曰諲側室生¶一人曰某孫男五尚質尚
節尚白尚功尚賢生女五壻曰¶吴郡顧諟吴興沈斯干
<pb:KR4d0585_WYG_024-6b>
宋諸王孫宜樞同邑倪乗吴郡章¶禮曾孫男八陞奎壁
堂埜塾堅塈女七𤣥孫男二君生於¶宋紹定己丑六月
二日享年七十有七卒於國朝大德乙¶巳九月某日葬
於華亭縣胥浦鄉五保謝家原合祔俞夫¶人之封後十
四年而葬陳夫人於其城又三十二年諲乃<md:KR4d0585_SBCK_024-5a>¶樹石墓門
而㑹稽楊公為叙而銘之其辭曰¶
仁之言利既博(叶/)仁之行聞卓卓矢一死貿萬殤棄爵¶
秩不以償北强以兵(叶/)南義剛若斯人者殆南方之强
<pb:KR4d0585_WYG_024-7a>
非歟嗚呼斯人吾言不亡¶
　　改危素桂先生碑¶
信之龍虎山為漢天師張氏之學者恒千餘人其卓犖
瑰¶竒之士亦間見其間若桂先生者是己先生諱義方
字心¶淵世為信貴溪人母生先生時夢李淳風寄宿因
名李寄長¶從上清宫熊尊師學元貞元年從天師張公
朝京授蘄州¶道官歸而散其衣資飄然有逺志周覽名
山由武至匡廬夜¶宿太平興國宫龍出屋後無犯先生
<pb:KR4d0585_WYG_024-7b>
居蜿蜒辟易而後去<md:KR4d0585_SBCK_024-5b>¶數飛躡層崕與豹同行好事者莫
能蹤跡之樵人有見之山¶南同日又有見之山北者山
中人酒熟曰顧安得桂先生¶飲之俄先生至欣然就飲
所飲者家以為吉徴尊官顯人¶過江上者咸願見先生
先生見不見人莫測也江州守某¶乞詩惟書一閑字與
之踰月以事去官先生率意成詩書¶座右銘類多儆世
絶俗語有金蓬頭者居聖井山先生致¶書封題甚謹登
之白紙耳金大嘆曰至此果無説説矣道¶士吴李誠作
<pb:KR4d0585_WYG_024-8a>
渾淪菴迎先生居之先生嘆曰明年吾當歸¶矣明年至
正元年正月朔翛然而逝越三日山南北道士¶奉遺蛻
葬諸聖治峰麓道士方從義為予言先生之族有¶公武
者號抱甕先生得仙術卒葬分嶺中夜家閭有聲詰<md:KR4d0585_SBCK_024-6a>¶旦
視之但空棺耳有仲勛者號閑閑子通内外典與丞相¶
陳福公為布衣交先生之兄與信號㸃㸃子學道終南
山緘¶口不言升座而化三日容色不變豈其山川之所
鍾然也¶耶予昔游潯陽見先生聴其言無過髙難行之
<pb:KR4d0585_WYG_024-8b>
論吁有道¶之士哉銘曰¶
柱史度闗騎青牛五千遺言増隠憂更秦逮漢習¶益瘉
燕齊方士相呀□道人隠居恒内脩漆園¶尚友天同游
一朝委蛻去莫留太史作銘表其丘¶
　墓誌銘¶
　　故忠勇西夏侯穆爾古蘇公墓銘¶
君諱穆爾古蘇字善卿西夏人也曾祖烏呼訥祖伊實
滿<md:KR4d0585_SBCK_024-6b>¶俱不仕父布格蘇宦於杭生君自幼有竒氣善撃搏
<pb:KR4d0585_WYG_024-9a>
技既¶而自悔曰伎勇有敵聖賢之學無敵也遂從師通
詩易二¶經以詩登進士第官紹興錄事長槍氏市馬紹
興挾苖兵¶為佐白取餘食市間不問苖真偽咸拘囚之
傳其爰上省¶李官時苖長虐令如火莫孰何又有省府
千夫長與郡攝¶帥者根株為奸利抱苖長文告鉗結東
徒大姓家且縱苖¶白日什伍鈔民君下約民曰人怖狼
狼亦怖人狼弗殺食¶人爾録長無玉帛狗馬身及赤口
四耳誓以家徇殺根株¶鈔民者民皆俯地雷應曰惟錄
<pb:KR4d0585_WYG_024-9b>
長君命夜交乙君躬率民¶兵殺苖不遺一噍盜起婺牧
溪洞君以大夫命領所部抵¶洞賊問官軍姓曰邁某也
皆倒戈伏罪君牧撫之不血一<md:KR4d0585_SBCK_024-7a>¶刃府命據蕭邑私聚民
粮黷民貸敓民土田聞君到邑怖¶而匿去又明年西冦
犯浦江君率兵至諸稽冦望風遁嶺¶臺命守諸暨臺借
糧於民下令㑹府民無受令者君班師¶郡城諭以文告
民輸糧者繦屬不絶攻無堅敵字民如子¶令無不行被
旨經歴江東憲府事瀕行民哭泣擁馬首不¶得行時海
<pb:KR4d0585_WYG_024-10a>
冦勢横甚虎踞娥江君奮不顧身為士卒先追¶迫其人
於數百里外大卿在南端覆右海勢佯浮宴君隂¶畜健
兒户下袖金博囉撃死之屍瘞戒珠僧院民皆麻衣¶跣
慟從以萬計贈官中大夫僉江浙樞密院事謚忠勇封¶
西夏侯君嘗語曰吾死使君子題其冡曰義烈墓文必
賴¶直筆者傳傳無出㑹稽抱遺先生也若識之今不幸
陷死<md:KR4d0585_SBCK_024-7b>¶地先生嘗以其人入鐵史編收吾名足矣予為之
泫然隕¶涕曰天將滅乎狂醜也使長城君也生天未滅
<pb:KR4d0585_WYG_024-10b>
乎狂醜也¶長城君溘先其死死又非地也天之生才其
有以乎無以¶乎吾無從而叩也悲哉銘曰¶
吁嗟乎善卿生也者吾不知胡為而生死也者吾不知¶
胡為而死生不&KR1354;(音/集)年仕不四年而名長萬紀嗚呼獬¶
豸折角兮麒麟踣趾豕突西嶽兮鯨飜東海已乎善卿¶
爾果胡為而生又果胡為而死¶
　　故翰林侍講學士金華先生墓誌銘¶
先生諱縉字晉卿姓黄氏其先自宋太史庭堅之後父
<pb:KR4d0585_WYG_024-11a>
昉¶繇雙井家浦江後遷義烏遂占籍焉曰伯信者先生
之髙<md:KR4d0585_SBCK_024-8a>¶祖也曰夢炎淳祐進士仕朝散大夫行太常丞兼
樞密編¶脩官者曾祖也曰愕以進納恩補承節郎今以
推恩贈嘉¶議大夫禮部尚書上輕車都尉追封江夏郡
侯者大父也¶曰鑄今贈中奉大夫江淛等處行中書省
參知政事追封¶江夏郡公者父也中奉公元出朝散公
外孫女王氏歸丁¶應復之後嘉議公疾廢育之為子也
妣童氏追封江夏郡¶夫人夫人姙先生時繡湖水清歴
<pb:KR4d0585_WYG_024-11b>
世有四日夜夢大星煜¶煜然墜於懐公始生至元十四
年之冬十一月日也比成¶童不妄踰户閾授以書矢口
即成誦年十三屬文作弔諸¶葛武侯文為鄉先生劉公
應龜所竒因留受業大德五年¶舉教官舉憲史已而復
棄之多忤上官去延祐元年貢舉<md:KR4d0585_SBCK_024-8b>¶法行縣大夫以先生
充賦古賦以太極命題古賦以極命題¶塲屋士不能為
獨先生以楚聲為之遂冠塲明年奉大對¶授徵仕郎寧
海縣丞江浙省臣承制遷石堰塲監運事秩¶滿陞從仕
<pb:KR4d0585_WYG_024-12a>
郎諸暨州判官至順初用薦入為翰林應奉進¶階儒林
郎丁外憂去秩服闋轉承直郎國子博士閲六年¶請補
外换奉政大夫江淛儒學提舉時先生年始六十有¶七
不俟引年以侍親疾絶江徑歸俄有旨預修遼金宋三¶
史丁内憂不赴服除以中順大夫秘書少監致仕久之
又¶被上旨落職致仕仍舊階除翰林直學士至京中書
傳旨擢¶兼經筵官召見慈仁殿洊陞中奉大夫侍講學
士同知經¶筵事明年歸田里不俟報而行上聞遣使者
<pb:KR4d0585_WYG_024-12b>
追復前職又<md:KR4d0585_SBCK_024-9a>¶明年始獲南還閱七年而薨享年八十有
一葬縣東北三¶里東埜之原娶王氏將仕郎桂之女封
江夏郡夫人先一¶年卒男梓用應入官忠顯校尉同知
餘姚州事女清適惠¶州學正陳克讓先生位至法從蕭
然不異布衣時又寡嗜¶欲年四十即獨榻於外給侍左
右者兩黃頭而已遇佳山¶水竟日忘去形於篇什多沖
淡簡逺之情然性剛中觸物¶或弦急不可犯少時即泮
然無復停礙與同鄉柳太常貫¶為文友風節文章在柳
<pb:KR4d0585_WYG_024-13a>
上人呼黄柳其論著依據義例考¶援的切在禁林三史
惜以憂輟其脩后妃功臣傳士類服¶其精當經筵處講
文皆切於治道之大者晚年喜為浮圖¶亦研極其閎盪
之説請者盈門猒亦麾之去其為文表箋<md:KR4d0585_SBCK_024-9b>¶書叙傳記贊
説誌銘凢若干篇曰損齋藁若干巻義烏志¶若干巻賦
若干首於乎我朝文章雄唱推魯姚公再變推¶蜀虞公
三變而為金華兩先生也五峯李孝光嘗與予為¶兩先
生評余曰柳太常如東魯社翁課閭閻子弟言言有¶遺
<pb:KR4d0585_WYG_024-13b>
事黄太史如獨繭遺絲初不諧衆響至趣柱縆弦激絶¶
之音出於天成者亦非衆音可諧也孝光以吾言為然
太¶史攷文江浙時余辱與連房巻有不可遺落者必決
於予¶在杭提學時謁文者填至必取予筆代應且又不
掩於人¶曰吾文有豪縱不為格律囚者此非吾文乃楊亷
夫文也¶自京南歸時予見於天竺山謂予曰吾老且休
矣吾子文¶絶辨己白於禁林宋三百年綱目屬之子矣
嗚呼今亡矣<md:KR4d0585_SBCK_024-10a>¶吾終不得為公史臣徒矣悲夫因其鄉生
<pb:KR4d0585_WYG_024-14a>
浙西道亷訪司¶僉事鄭公深出其徒宋濓狀求余銘遂
忍而銘且悼喪亂¶未得諡於朝與其徒私諡曰文貞先
生銘之詞曰¶
大之星煜煜兮繡之水穆穆兮文之毓兮大星翳兮繡¶
水㙪兮文之逝兮惟文之鳴兮大音在廷爾鏞爾筦兮¶
我瑟我笙鼓之淵兮磬之鏗兮氣一并兮有元氏之聲¶
兮吁嗟今黙黙兮孰見古人之渢渢洋響以上駝兮膏¶
吾車其曷從
<pb:KR4d0585_WYG_024-14b>
　　有元文靜先生倪公墓碑銘(代歐陽先生作/)¶
𤣥聞房山髙公充恭在南端時薦天下士五人曰敖公
繼¶翁鄧公文原陳公康祖倪公淵姚公式天下謂之五
儁鄧<md:KR4d0585_SBCK_024-10b>¶公官至法從敖與姚卒官文學倪公晚始以縣大
夫引年¶然皆以文行相髙論五儁者不以位之崇卑優
劣焉𤣥慕¶五儁如慕古人而倪公之孫璨奉公之門生
鄭汝原所狀¶行來謁銘其墓𤣥沗論選之職銘公何慊
抑何幸哉公諱¶淵字仲深其先浚儀人出漢御史寛裔
<pb:KR4d0585_WYG_024-15a>
五世祖南金以武¶弁仕宋從其君南遷因家錢唐四世
祖某又從家烏程故¶今為湖州人曾祖俊民弗仕祖椿
年路分兵馬監押父守¶貞自號愛山處士以公貴贈承
務郎松江府判官母濮氏¶贈恭人公生而卓異精敏絶
人讀書過目輙成誦嘗則前¶人之勤以自課命其書舍
曰經鋤長遂通五經尤精於易¶三禮初用薦者言為本
郡學録及髙公以五儁並薦於朝<md:KR4d0585_SBCK_024-11a>¶未報而行省調公杭
州儒學正江淛巴勒噶岱平遣子從¶公受學且移文中
<pb:KR4d0585_WYG_024-15b>
書舉公可教國子而中書已擬臺章所¶薦五儁各補郡
文學乃升公為杭教授在杭學復田之曾¶没於勢家者
若干畝新學舍造祭器撤上丁俗樂訪得宋¶太常樂工
兩人俾以雅樂教諸生胄監聞之因招致兩樂¶工為國
子樂師今諸郡學皆作登歌樂者實自公倡之中¶書左
丞髙公昉又舉公編脩官以親老辭乃授本郡教授¶以
便養未上丁外艱服除在湖學倣安定舊規列經義治¶
事齋以惠來學者人為立生祠公移文止之不得躬徃
<pb:KR4d0585_WYG_024-16a>
撤之¶用累攷入流得當塗縣主簿時長官皆以故免去
獨公理¶縣事縣版籍不明公手為分劃編次瞭若指掌
二稅始如<md:KR4d0585_SBCK_024-11b>¶期而集嵗旱民告灾縣長斥去所上狀公曰
錢穀國計民¶生國本理末而撥其本可乎語不合投劾
去闔府駭然遣¶吏遮留之一以檢覈委公民賴以蘇縣
前&KR0412;沮格久之公¶攟得舊田立復田為塘和州民有田
在縣境猾民與交易¶劵成而負其直訟則執劵折之官
莫能下至是越江來訴¶公探得猾者情始懼卒以直歸
<pb:KR4d0585_WYG_024-16b>
之民立異姓為後者所後¶父母殁且十年有同姓而非
族者依倚前官牟其産至給帖¶者左驗民直於公公白
按摘其誣者數事盡反所奪部使¶者元公永貞至郡亷
公徳政曰吾按太平池州得良吏僅¶當塗主簿而已遂
薦公可上縣令而公已無復仕進意告¶老而歸受加恩
承務郎杭州路富陽縣尹致仕既老於家<md:KR4d0585_SBCK_024-12a>¶杜門罕與人
士接益潛心於易著易集説二十八巻圖説¶叙列各一
巻病革之夕猶置易几案諷誦之語其子曰¶死期至矣
<pb:KR4d0585_WYG_024-17a>
夫復何言須臾脩逝至正二年夏六月二十九¶日也年
七十有八娶鄭氏先十八年卒贈恭人子男三人¶長驤
已卒次駿松江府儒學教授次駪女二長適楊福孫¶亦
已卒次適陸元瑾孫男六長璨用公&KR0315;為紹興路錢清
務¶副使次璛琰璋瑛瓚女三曾孫男二女二公昆弟四
人伯¶叔季俱早世叔有遺孤甫四嵗撫而教之踰于己
子伯季¶皆無嗣則以駿駪為之後駿等遵治命以其年
冬十月某¶日奉柩烏程縣徳政鄉毗山先墓之次學者
<pb:KR4d0585_WYG_024-17b>
私諡曰文靚¶先生韓子曰位不稱徳者有後公盛年以
俊稱於時而官<md:KR4d0585_SBCK_024-12b>¶僅佐下邑非位不稱徳者歟知其後之
必大無疑也銘曰¶
先生之氏自漢御史經鋤有堂探易諏禮吁嗟先生¶早
有令聞五儁同稱爭翔競奮宜位館閣歌唐頌虞¶大道
甚夷先生徐徐白首窮經覺我後覺晚佐一縣¶亦展所
學鄭公註禮註律益精焦氏治易治盜有聲¶位不滿徳
時人所惜君子處之惟謙故益益不在身¶在其子孫史
<pb:KR4d0585_WYG_024-18a>
氏有撰貽厥後昆¶
　　亡兄雙溪書院山長墓誌銘¶
君姓楊氏諱維翰字子固自號方塘越之暨昜人曽大
父¶文&KR0113;號佛子子朱子為常平使道楓川聞其名請見
與談¶論竟日及遇異人移所患瘤安易韓先生某為述
私傳大<md:KR4d0585_SBCK_024-13a>¶父宓父寧皆有隠徳鄉里推長者母同里劉氏
君生至元¶甲午正月二十日父嘗目之曰是子生有神
氣長必大吾¶宗時伯父實以倉使歸老於家禮聘名儒
<pb:KR4d0585_WYG_024-18b>
若東泉陳先生¶某桐西馮先生某為之師從父山隂縣
封宏叔父賀皆喜¶讀史君與維楨攻學無寒暑抵夜以
漏分為度睡則以水¶沃面君於經子能以疑難詰其師
㑹其解而後已辯史至¶綮節連柱兩叔父長作文嗜三
蘇字帖喜雙井黄氏每讀¶上韓太尉書撃節慷慨曰不
讀此無以發人浩然之氣朝¶廷貢舉法行維禎中進士
第君以文過髙屢為有司枉遂¶筮仕郡文學初帥府檄
為慈溪邑校在職不事瑣屑惟推¶經術贊縣長為治后
<pb:KR4d0585_WYG_024-19a>
遷天台邑校先是維楨尹兹邑稱弟<md:KR4d0585_SBCK_024-13b>¶子者安普氏許廣
氏君至尤以作人為任時安許氏皆擢¶第歸事君猶師
焉遣子弟及邑俊彦傳經者百餘人邑士¶語曰小楊君
政不忘大楊君教重光考滿陞饒之雙溪山¶長郡守韓
公鏞素聞其人一見即器重稱其文議論髙古¶有氣燄
可畏尤愛其詩有大歴體無幾保薦於江東分憲¶業用
而以病卒官舍時至正辛卯正月十三日也君素肆¶直
無表暴衣不事兼副被服恒如寒儒未嘗少降詞色希
<pb:KR4d0585_WYG_024-19b>
恱於人所居州里有公議(句/)論裁可否不合申辯不休
不¶為權力屈時人稱曰古之遺直者晚年游戲墨蘭竹
石極¶精妙興至即揮洒侍筆札者給弗之暇人求者無
貴賤悉¶為作時監辯博士柯九思自以為弗及推曰方
塘竹云尤<md:KR4d0585_SBCK_024-14a>¶好覽天文及天下名山川形勝有所得則述
為歌詩人爭¶誦之號光嶽集攷經有穉穧錄書畫有藝
㳺畧君男一善¶孫男二樹河女孫一君嘗戒善曰女父
玷校官女叔掇¶上第女母鄉先生虞雷氏之孫也女弗
<pb:KR4d0585_WYG_024-20a>
學振吾家聲吾弗¶子幸今善苦學有志操吾期其有成
克應先訓君年五十¶有八死一千里外善能不逺水陸
力䕶柩歸舍以是年十¶二月甲辰克葬於長寧鄉馮山
祖塋之次從先志也越明¶年某月日善至吾錢唐官次
泣且請曰先君不幸制竒數¶年不周六甲官卑無治狀
其器業文藝又不得善文言者¶為之章顯地下重不幸
善重不孝代之善立言者善未聞¶幸叔父勿讓銘吾先
君維禎為悽然感涕叙其概而銘之曰<md:KR4d0585_SBCK_024-14b>¶
<pb:KR4d0585_WYG_024-20b>
千將不斷堅不以稱不利騏驥不馳逺不以稱不力於¶
乎伯也言為世格行為世則不大祿食以放厥職於乎¶
伯也窮居大行蔑損與益吾與伯也講之白矣吾又何¶
計位卑與崇夀遲與迫耶¶
　　故義士吕公墓誌銘¶
公諱良佐字輔之姓吕氏世居淞之吕港大父徳謙父
允¶恭字菜翁皆隠德不仕公早穎悟讀書輒强記了大
義長¶儀宇魁梧器識才幹尤係人望咸以公輔器期之
<pb:KR4d0585_WYG_024-21a>
以其出太¶公望望嘗釣得璜又䜟其港曰璜溪號公曰
璜溪處士性¶至孝奉母謝氏養以禮不旦暮衰母疾身
不脫帶者三月¶久不瘳禱以自代母卒哀毁終喪制闋
邦大夫挽之仕弗<md:KR4d0585_SBCK_024-15a>¶起然政有不決者必咨之郡飢有司
申明發粟公笑曰必¶俟明降而賑民莩矣宜先假粟富
民俟降以償則富者無¶費粟饑者獲全生郡善之貢舉法
行聘碩師教子復出厚幣¶為賞試曰應奎文㑹貧時好
學者建義塾收而教之金華¶黃太史縉嘗記其事兵興
<pb:KR4d0585_WYG_024-21b>
來總兵淞者聞公才傑至枉駕¶公廬與語大説即板授
公華亭令公請以白衣議事却板¶授總兵益賢之署曰
義士俾自集白甲保障其境時公己¶散財收死士三千
餘人適斥鹵羣不逞乗亂起烏合揺毒¶甚公徒釋掤走
不勤官徒一鏃苐指授白甲用水火舸取¶其魁如利獺
取鯔羣從盡戢竟賴以安者數千家總兵北¶向竒功公
曰醫恃銕砭理疾而小巫用精籍亦理覆進其<md:KR4d0585_SBCK_024-15b>¶魁桀於
兵曰天下之物莫毒於鷄毒而醫家珍而用之總兵¶是
<pb:KR4d0585_WYG_024-22a>
其言轉無俾為精兵不尠淮兵難渡主師者辟公幕下¶
力拒不就繼取其子恂判海鹽時浙垣首相以承制除
拜¶遂敇授令佐鄉郡又力辭私謂其子曰時平庸才髙
枕而¶有餘時危豪傑運籌而不足非蕭鄼侯曷治漕韓
淮陰曷¶調兵而魯連子曷出没亂世而裕如也吾願學
連子而已¶耳又喟然曰日月剥矣昭然有不紊者江河
壅矣浩然有¶不竭者孺子其俟之公好義出天性里有
飢周之婚喪助¶之四方大夫士歸之者嵗無虚燕來贐
<pb:KR4d0585_WYG_024-22b>
徃靡厭勌得美譽¶湖海間呼為淞上田文獨不賢異端
之學緇黄者接其人¶而不談其實術其髙情曠識獨立
物外者人又莫能窺罹<md:KR4d0585_SBCK_024-16a>¶世難虞謙亨自若與知己飲酒
率過丙夜振起自舞考鼓¶吹笛復飲不亂平生少疾臨
終無一語及後事但曰吾年¶六十有五不夭已幸又不
死叵測復何憾生至元乙未殁¶至正己亥娶髙氏征東
萬戸宣武公孫女也子二長恒次¶恂女三孫五充閭復
亨恒子也宗齊宗嶽宗望恂子也冬¶十月辛酉葬瀆之
<pb:KR4d0585_WYG_024-23a>
北原先逺日恒衣衰抵予杭次舍泣而¶舍杖拜曰先子
不樂仕無治狀而義行在鄉善言在家在¶邦者又不得
名能文屬比於志不孝在後嗣奚贖先生恒¶師而先子
大賓也幸哀而賜之銘吾為位哭抆淚以銘念¶古衞公
叔文子之諡君子韙其貞惠今淞人飢而夫子有¶賑粟
不貞乎具二善而不祿命宜諡曰貞惠云銘曰<md:KR4d0585_SBCK_024-16b>¶踣車無仲尼覆舟無伯夷義以勇卒全以歸曰貞曰恵¶
匪諡予私於乎噫嘻莫尊乎野而位者覆卑璜之滸栗之
<pb:KR4d0585_WYG_024-23b>
埀有過其墓而慕其人者語吾銘詩¶
　　巴延元卿墓銘¶
元卿名巴延呼圖克國族也泰定四年阿都齊榜賜進士
出¶身授某官二十年官至江浙省宣政院判其為人有
氣節¶在官以亷直稱遇事善持論裁人倚為平擢第後
盡舍所¶為文博極經史諸子百家古詩離騷選樂府歌
行出語務¶追古人至正壬辰紅巾冦起江南元卿官嵗
滿以本省檄¶起總制浙之三闗理戎職巖巖有風采蘄
<pb:KR4d0585_WYG_024-24a>
賊有藏草間者¶必游徼得之必劓殄俾無育於邑安集
邑遺民民倚之為<md:KR4d0585_SBCK_024-17a>¶藩衞歸之如父母閱三年忽以謗去
官過杭見余無幾病¶風竟不能出語卒卒於台某所踰
月其子武童與其門吏¶始訃余草葬台某山徵墓銘余
與元卿同年也不得辭銘曰¶
十夫揉椎屢至投機一語所畏無翼而飛卒至於犇而¶
病病而喑喑而死也吾於元卿乎何悲¶
　　歐陽彦珍墓銘
<pb:KR4d0585_WYG_024-24b>
君諱公瑾字彦珍其世出廬陵宋文忠公脩今翰林承
旨¶𤣥功從弟也祖某封某官父某不仕君自幼警穎長
通經¶術旁及書數兵刑之法試藝於有司不售憲府才
其人舉¶為司書不數年掾行中書考滿都事浙東帥府
在掾時執¶政者多任己喜怒不以民害利為事君抱巻
執議未嘗少<md:KR4d0585_SBCK_024-17b>¶阿法當而人利者必累請必行後已不當
雖受怒罵必格¶(音/閣)事有它掾不遑行止者必行止於君
其在帥幕建議以伏¶海冦當以長伎久算不宜試小計
<pb:KR4d0585_WYG_024-25a>
規小利以為功又某官¶恃文事徃喻冦君力言不可喻
幸小順乃大豢不順即不¶順喻者必死為大國辱己而
果然嘗建平海策若干言主¶帥者不能用請辭職歸養
太夫人不可鬱成疾未幾以太¶夫人憂去職執喪如禮
法制闋遊淞中得疾友家歸卒於¶杭君娶閩王氏宣文
檢討餘慶女弟也子三人長太平次¶某女四人皆妻名
士臨終謂其子曰吾結貴交多市道惟¶㑹稽楊某為古
道且為古文名東南汝徃請銘平服縗來¶以遺命泣而
<pb:KR4d0585_WYG_024-25b>
請銘曰<md:KR4d0585_SBCK_024-18a>¶在家温温在官墳墳墳墳有法温温有文故家為孝子¶
官為幹臣幹曰必了不了嫁婚幸終其親其又何寃¶
　　趙公衞道墓誌銘¶
公趙氏諱棨字衞道號素軒居越之姚江宋燕懿王徳
昭¶之十二世孫曾祖希秦宋朝議大夫知衢州軍州事
贈¶大理寺丞祖與宜宋朝散郎溧水縣尉父孟佀宋朝
散郎¶慶元路沿海制叅贈太府寺簿母恭人董氏先係
<pb:KR4d0585_WYG_024-26a>
五世祖¶太師諱師龍長孫孟尊之第三子也寺簿無子
螟之公博¶學於書無不讀讀必有論裁學成無所於試
大徳己亥江¶淛儒司舉為昌化教諭轉桐廬教諭由年
勞陞饒之長薌¶書院長復長温之宗晦書院元統甲戌
受牒命教授温州越五<md:KR4d0585_SBCK_024-18b>¶年教授常州在處學校有濫給
廩給者必首汰之以其膳¶膳儒之老病殘疾及貧無依
者早年散家貲結交先達凢¶工文與琴畫律歴醫藥隂
陽者家皆館食西廡不以嵗月¶計士友告急度家即盡
<pb:KR4d0585_WYG_024-26b>
如所請與之致空囊不問酒灌量¶能倍斗酣次為古歌
詩聨章沓韻對客可待嘗與友飲大¶醉梅花樹下曰梅
花獨不能飲乎急呼酒用大白海澆其¶根且為問梅詞
又為代答詞平生所為詩無慮數百什名¶素軒集若干
巻公生於某年卒於至正四年六月五日享¶年七十有
一明年葬於姚江雙雁鄉之原孤子礬持其叔¶叙狀詣
門泣道遺命求予銘予以早嵗託公忘年交義不¶得辭
遂銘曰<md:KR4d0585_SBCK_024-19a>¶
<pb:KR4d0585_WYG_024-27a>
王之孫降皂閽君為孫而文詩英酒聖交有神大樹勸¶
汝海白樽歸大樹羅之村¶
　　南容教授杜公碣銘(祭統云銘者論著其先徳之/善功烈慶賞聲名於天下)¶
予友裴貢士曰章嘗將其友杜子直來謁曰此南容教
授¶曾孫其仲三而續文脉南容者直也閲三年直以南
容公¶行狀謁予松江次舍曰吾祖仕不大無功狀爵名
可書然徳¶善在鄉有足示後者直大父父不獲登先生
門直獲登焉¶而先生賜銘曾大父大父父晦先徳者庶
<pb:KR4d0585_WYG_024-27b>
直足以贖之予¶閱狀證之以鄉父兄之言則知南容長
者也人至以三杜¶姓其村其教澤淑於人者淺而義行
範於人者逺也初季¶父某無後螟莫姓子齒幼復以公
為後季父殁俟螟齒長<md:KR4d0585_SBCK_024-19b>¶以家産歸之而復冠娶待之不
異同氣皇慶間其族困於¶里徭公倡率義役嵗儲粟若
干給之隣里姻友不能嫁¶娶喪葬周之各有差渇道有
漿斷津有梁凢濊於急義即¶勇為者類此予因喟然曰
吾周遊東南大族甲姓優為此¶者不足多公以中産為
<pb:KR4d0585_WYG_024-28a>
之難也淞有饒貲家利酤𣙜兼兄¶弟戕死里氓者不顧
吁鄉父兄之談南容長者之不去口¶有以哉此宜得銘
也公諱英發字俊卿早年遊京師以才¶名得學正建寧
年勞升南容教授未幾即棄官歸隠於淞¶之西霞自號
西霞道人嵗延碩師教子弟裴貢士嘗客其¶所娶某氏
男一孫一曾孫三友直友諒友聞生於宋己巳¶卒於今
至正庚寅享年八十有二葬青龍之原祔祖塋預<md:KR4d0585_SBCK_024-20a>¶思菴
之右銘曰
<pb:KR4d0585_WYG_024-28b>
彼戕同氣我友螟以義彼併連阡我給征以田吾知南¶
容義且仁出於性覃於人澤及後昆至今鄉之人襲杜¶
固姓其村¶
　　白雲漫士陶君墓碣銘¶
天台陶孝子宗儀死其親己三年制闋猶衷衰來拜予
雲¶間次舍泣而曰今日奮起風雲附王公大臣者其聲
光赫¶矣然有身没名著者必託之名能文家否則與腐
草同盡先¶子官卑志則大粗見於歴官者無名能文書
<pb:KR4d0585_WYG_024-29a>
之儀坐不¶孝先生名能文言又足信萬古敢以墓辭不
獲按遂昌鄭¶元祐狀君姓陶氏諱煜字明逺自號逍奥
山人又更號白<md:KR4d0585_SBCK_024-20b>¶雲漫士從鄉先生周公榮學學成遊京
邑王公貴人竒其¶狀貌言議傾下之已而翩然來歸曰
燕趙多竒士今所見¶仍爾家貧親且老遂屈身就祿試
吏蘭溪州陞補江隂州¶州民有劉鐡者欲犯屠人妻屠
訟鐵鐵抵罪怒縛其妻卒¶犯之屠捉刀刺鐵君議奸殺
非故比屠免之君平反部使¶者審讞一如君所言又豪
<pb:KR4d0585_WYG_024-29b>
民朱管坐戮死籍没兩家田歸¶丞相府相以無賴少年
為爪牙縱暴陷民財民被榜掠死¶者無算有訴於府者
府從風指莫孰何君進白府曰朝廷¶命公尹是邦忍坐
視赤子殞命於餓虎之吭耶無賴者覆¶詭文移省為遣
使至府府賞以幣以年勞除杭州東北録¶典史有畏吾
人與其妻生女已十嵗一朝為省行人即别<md:KR4d0585_SBCK_024-21a>¶娶抑賤正
妻且墐一室囚之婢引女訴主母枉録長不敢¶受詞君
曰此婢去三人俱死矣遂受詞伸理行人坐黜退¶果遷
<pb:KR4d0585_WYG_024-30a>
湖州歸安時湖州已陷賊君從主兵者劃計策遄復¶湖
州乏糧君為檄文走一介召諸艘具至¶無時刻違録功
中書不報調紹興上虞縣嘆曰吾懐抱利¶器不後於今
之人而浮沈六寮不得與今之攬權力者比¶年已莫死
期將至矣尚何言哉遂卒於郡都昌坊之寓舍享¶年七
十有三戊戌九月二十七日也配趙氏故宗室諱孟本¶
女也子三人長宗儀宗傳宗儒女三人銘曰¶
其貌魁如其論魁如考功千吏秩乎不可誣用不能大
<pb:KR4d0585_WYG_024-30b>
卒老死簿書噫嘻乎自古才而仕仕而漫者豈惟是夫<md:KR4d0585_SBCK_024-21b>¶　　兩浙轉運司書史何君墓誌銘¶
君姓何氏諱宗實字誠甫其先曾大父直方繇東平徙
杭¶大父徳遂占籍為杭人父祥娶周氏皆樂善好施君
微時¶遇善相者曰此子神清骨秀他日樹何氏門戸者
必此子¶也既長善讀律能權衡世事料後成敗如蓍見
性鯁直弗¶尚外矯為義不讓人遇不義退處如怯夫尋
試吏下邑以¶能聲著陞杭州府史明年秋郡當慮囚檄
<pb:KR4d0585_WYG_024-31a>
君典獄案君窮¶爰書底訊鞫論報發其留白李官悉決
遺枉者昭雪不以¶嫌避囚有法當劓時犯者皆阽死君
曰劓雖著令民迫不¶得已耳上方施仁政恤肉刑鼻可
以死地棄哉君以墨限¶劓當法而已咸謂如其仁如其
仁後竟為故事格當調調<md:KR4d0585_SBCK_024-22a>¶者咸購大郡有賢守將足矣
郡奚擇於大小卒調毘陵居¶無何進曰郡守行仁政必
自鰥寡孤獨始矧舊制立養濟¶院惠民局以濟窮察病
今院概非窮民處局又弗核實鰥¶寡孤獨何利哉郡守
<pb:KR4d0585_WYG_024-31b>
下其議郡轄一州邑賦役號難治田¶畝多為勢匿郡守
選君土其地均之君詢髙年究畝瘠肥¶及核户豐約繇
賦役均榖祿平為鄰郡最尋富民妄訴田¶有灾君詰之
詞窮要以賄君曰吏當守法農當守耕爾以¶豐為歉詒
縣官我以法覈實奚敢以賄敗我法卒黜之郡¶守賢其
人呼必以字户部尚書秦公為兩都運使道過毘¶陵詢
能吏於郡守以君對秦公亦素聞其能因訪以鹽筴¶君
疏上利病大竒之㑹丁母憂事輟服除起復為掾是年<md:KR4d0585_SBCK_024-22b>¶
<pb:KR4d0585_WYG_024-32a>
儐運判李公分漕嘉興君立條告先輸者賞後者罸民
詿¶誤禁者出怙者必刑時天積雨盆不成鹽君齋沐露
禱明¶日雨止鹽賦告足咸以為何君至誠能感神明年
典戸曺¶君樹格殊常式四方商旅來者如市賦用倍盈
事聞上¶錫酒旌官吏勞官曰何掾服勤宜先我酌君以
為吏箠楚¶民之賦羨而受上賞後必有甚焉者遂解去
郡邑大夫髙¶之日造其廬與評事君辭不可遂隠居玉
泉山自號一懶翁¶君素仁孝慈愛所得俸奉母外以覃
<pb:KR4d0585_WYG_024-32b>
於族母疾晝不出夜¶衣不解帶母於朔朢夜嘗露香禱
天曰富貴非吾願願吾¶孫事吾子亦若子事我也杭城
灾四止成墟君室廬獨巋然¶存人皆以為孝感所致兄
宗茂同居無間言怡如也妹一<md:KR4d0585_SBCK_024-23a>¶人適戴氏戴殁君給養
其家子女為嫁娶隣婦有哭甚哀¶者君微之喪其良人
貧無以治棺即賻之他日婦至請傭¶以償直君曰周汝
急豈望報乎婦謝而去君當屬纊神裁¶不變召其子敏
及兄子敬於前命之曰凢子之事親生事¶以禮死葬以
<pb:KR4d0585_WYG_024-33a>
禮爾慎毋為異端惑語終奄然而逝君娶沈¶氏勤儉有
家法生子一人敏是也又賈氏生女在穉敏力¶學不勌
有司辟為浦城縣學教諭未上而君卒君生於前¶至元
甲午夏五月十日卒於至正十三年正月十有九日¶享
年六十嵗是年三月壬申葬於錢唐北山玉泉松義里¶
之原敏樹石丙舍哭位來乞銘銘曰¶
展矣何君如其仁刑有劓與死淪君平施之復生存風<md:KR4d0585_SBCK_024-23b>¶灾屋廬無間鄰君一室奉親人莫與京而獨得于天(叶/)
<pb:KR4d0585_WYG_024-33b>
嗚呼何君如其仁年不踰甲祿不享夫身尚嗣爾後人¶
　
　
　
　
　
　
　東維子集巻二十四¶
<md:KR4d0585_SBCK_025-1a>¶
<pb:KR4d0585_WYG_025-1a>
欽定四庫全書
　東維子集巻二十五¶
　　　　　　　　　　　　元　楊維楨　撰
　
