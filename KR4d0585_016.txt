# -*- mode: mandoku-view -*-
#+TITLE: 東維子集
#+DATE: 2015-09-23 10:27:13
#+PROPERTY: JUAN 16


　養浩齋記¶
淞之南陸氏代為衣冠望族有佳公子彦章者生而有
氣¶節讀孟子書至養氣之論深有槩於心輙自命其齋
曰養浩介¶其友郁彦學來見余璜溪次舎求一言為誌
<pb:KR4d0585_WYG_016-1b>
予竒其人而為¶之言曰戰國之士以氣雄者多矣而未
有言浩然者獨孟子¶言之其氣即天地之氣也善養之
則吾之氣也至大至剛可¶塞乎天地其視北宫孟舎之
役於氣者僅匹夫之雄耳孟子之¶言是氣也人皆以為
夸千有餘年子蘇子者始信之其曰是氣也卒然遇之
王公失其貴晉楚失其富良平失其智賁<md:KR4d0585_SBCK_016-1b>¶育失其勇儀
秦失其辯盖有不依形而立不恃力而行可¶以叅天地
而闗盛衰者吁此聖人之能事也閲三百餘年¶人又疑
<pb:KR4d0585_WYG_016-2a>
其言之夸而彦章氏者信之彦章不敢暴是氣而¶又得
其氣養也故能處富貴而不滛居患難而不懾則彦¶章
氏之用是氣又豈北宫孟舎之雄匹夫者可以同日論
哉¶養之充也無一日之餒也雖聖人之能事不為難彦
章聞予¶言而喜曰大吾養浩者先生之言也請書諸室
為記且有¶以告人之疑吾夸者云¶
　　書聲齋記¶
余客淞㳺亭林尋所謂野王讀書䑓者已夷為隧隴化
<pb:KR4d0585_WYG_016-2b>
為¶草棘去䑓之西北十里近為璜溪溪有義門夏士文
氏嵗<md:KR4d0585_SBCK_016-2a>¶聘文行之儒為子弟師六籍子史下及百氏之書
凡數千¶巻皆架挿下頓為廡西之齋童&KR0034;鴈次蚤夜諷
誦聲徹行¶路因名其齋曰書聲而求誌於予余聞魯恭
王入孔子宫¶聞金石聲而宫不壊漢髙皇過魯聞絃歌
不廢而邑不殘¶書之聲感人也如此孔子之武城莞爾
絃歌亦為子㳺喜夏¶氏書聲聞于承平之日未為竒也
而聞于兵戈格鬬之頃非¶一家之曲阜歟吾為吾道在
<pb:KR4d0585_WYG_016-3a>
東之廢慶已雖然士之讀書也¶内以治身外以治人沈
潜其中之所得以䆒觀道徳之㣲性¶命之懿以極夫禮
樂教化之著胥於書乎出也豈直務聲¶而已哉不然誦
習之日積極詠之弗知則其書之有聲聲¶於出口入耳
者雖工於洛生之詠吾無取乎爾矣士文尚以<md:KR4d0585_SBCK_016-2b>¶余告勉
諸弟子師師以余言勉諸弟子云至正庚子秋八¶月初
吉記¶
　　著存精舎記
<pb:KR4d0585_WYG_016-3b>
璜溪吕孝子曰恒曰恂塟其考君來徳公于漂水之原
治¶冡域如法冡前甃文石壇及隧道樹以椿桂栝栢又
並冡¶為精舎以奉春秋祭祀祀必親眡牲噐不以屬人
俯仰齋¶慓如親見其先之亨者雖嵗月去逺為之悲慕
不已名其¶舎曰著存參政周公琦為篆諸扁以記請於
余世宜墓祭¶非古然孔子冡孔里魯子孫世祠其冡不
廢則墓祭有其¶所祖矣自廟制廢而上冡之禮重乎漢
人史傳書以為孝子¶之榮近代卿大夫官儗王者而祖
<pb:KR4d0585_WYG_016-4a>
禰神明之舎則漫不加<md:KR4d0585_SBCK_016-3a>¶意至有即宦上以為家遂棄墳
墓千里外過家上冡者亦¶罕矣滛昏之鬼則祀之如其
先不以為恠烏乎俗之壊而¶士大夫之不振若是幸有
神位主於冡舎時節不失其所¶祀授古祭義致愛致慤
以存著其所不忘如吕氏兄弟者盖¶寡矣又懼其易世
而著存者替籍恒彦以垂其規於逺乆¶俾勿壊豈非世
教民彛之在猶有所繫哉是宜著存之可書¶而吕氏兄
弟之事為可録也予方提學傳司禮之廢者將¶與士大
<pb:KR4d0585_WYG_016-4b>
夫講行之吕氏兄弟嘗從予學者也尚以予言力返¶廟
制使四方觀禮者於吕氏乎取法而士大夫之復禮者
自¶吕氏始豈非予之所望乎至正庚子春正月八日記¶
　　西雲樓記<md:KR4d0585_SBCK_016-3b>¶雲間李氏以西雲銘其讀書樓求志於予予曰爾家騎
鯨公夢¶長庚而生長庚西方白虎七宿也故名白字太
白太白以¶星言今不以星而雲言何也則亦有説在易
之小畜曰宻雲¶不雨自我西郊彖曰宻雲不雨尚徃也
<pb:KR4d0585_WYG_016-5a>
自我西郊施未行¶也雲之積不厚不足以澤物小畜為
卦以風行天上一隂¶亢五陽所畜既寡施何自而行耶
西郊之雲施雖未及於¶物尚徃而不可止也故上九曰
既雨既處尚徳載物徳積¶而施行如上九之積厚而雨
降事業盖未易量也抑余於¶天人之事有感於西雲者
西雲儒而通天文學者也今太¶白食昴西方事也天狼
獨歩東南白虎伏而不動九斿掩¶旗七將歛手縣弧服
矢不敢東向而射者十年于兹矣妖<md:KR4d0585_SBCK_016-4a>¶氛奪奎璧熒惑守
<pb:KR4d0585_WYG_016-5b>
井鬼太隂宿室畢之墟太陽食己未之¶月亦西方事也
下民所不忍仰眎西雲計何出撫髀歎曰願¶以先王之
學上從六龍以飛庶有以霈洗天之澍於東南也先¶生
姑俟之至正庚子立春日戊戌記¶
　　野亭記(有詩/)¶
雲間沈鉉氏世家為郊闗之外其聚為溪之上皆壙埌
之¶野於先廬東介披蓁薉蒔花竹築亭四楹中置文竹
榻白¶木几茟床茶竈棋枰書庋雜聚其次時與一二同
<pb:KR4d0585_WYG_016-6a>
志友觴詠¶其中顔其亭曰野集賢趙公雍為作篆善之
又介吾友陳¶栢謁余七者寮求記予謂野非直郊外名
也聖人嘗以比¶仲由而又欲從先進之野盖野而畔教
聖人所嫌野而勝<md:KR4d0585_SBCK_016-4b>¶華聖人所取鉉之野何居鉉曰某之
野郊外之名耳烏知¶聖人之去取哉雖然聖人論野為
質鉉將論野於趣乎趣¶乎非樂處於壙埌者能知乎唐
丞相裵公嘗堂於午橋而¶名野矣是厭政於朝思野於
野豈真知野之趣哉知野之¶趣莫孟真曜氏魏仲先氏
<pb:KR4d0585_WYG_016-6b>
若也鉉不敏將尚友於孟魏氏¶云予韙其言又重栢之
請録諸亭為記繫之詩曰¶
孟郊得野趣野有真曜廬魏先得野趣野有野堂居雲¶
間沈東氏草衣傲野夫東屯田可種西壤水可漁門無
索租¶吏家有種樹書野亭開草樹野具集朋徒試問朝
市宅¶傳舎不須㬰朝恩來鐡券莫死已屬鏤始知野亭
野廟¶堂如不如<md:KR4d0585_SBCK_016-5a>¶　　野政堂記
<pb:KR4d0585_WYG_016-7a>
淞中張氏海道相門參政公之三□孫學優而不仕自
號一¶村又顔其所居堂曰野政予過淞中有請曰唐陳
𢎞嗣嘗歎¶漢王丹之化行農野舉聖人之言曰是亦為
政奚其為為政𢎞¶嗣隐居武山嵗辟良田時乗平肩轝
訪田更餉田畯白露時降¶新榖既登則崇禮教親九族
驩郷黨郷黨有媮衣苟食佩刀劍從事¶乎推埋胠篋者
皆耻而弗為𢎞嗣氏之化盖亦不小於丹矣予¶竊慕之
故於耕舎扁野政幸先生有以言之予聞中父仲甫公
<pb:KR4d0585_WYG_016-7b>
能以孝友理家而中有克以野政相之君子之談政者
豈必被¶三公服坐政事堂發號施令然後為政乎政之
出於野者覆¶優於彼之失於官者失官而失士失士而
失民遂至於失身<md:KR4d0585_SBCK_016-5b>¶其於無𦵏地也而中之優者無間於
昆弟之言無遺於宗¶族郷黨之譽委貺於後之嗣而益
光於前聞人絜諸執政¶之失者其相越豈不萬萬乎陳
子昻推𢎞嗣於龎徳公鄭¶子真之流為作者五人之列
若中者吾又將問之於五人者¶非當歟中謝曰吾志𢎞
<pb:KR4d0585_WYG_016-8a>
嗣敢朢龐鄭請書諸舎以警云至¶正二十年二月初吉
記¶
　　尚志齋記¶
孟子曰志者氣之帥也氣有猖狂暴悖人不得而制者
唯志¶足以制之其闒冗衰退不能自立者亦唯志足以
率之故又曰¶士尚志士而不尚志其不為猖狂暴悖載
而遷闒冗衰退靡¶而沒者㡬希矣訓詁者曰尚如尚服
尚車之尚盖尊而主<md:KR4d0585_SBCK_016-6a>¶之之詞也然人之志有不一也論
<pb:KR4d0585_WYG_016-8b>
者以志道徳賢人之志上¶也志功名壯士之志次也志
貴富鄙夫之志其下也然則¶志貴於尚而志不可以卑
之而下也夫多岐百出而南車壹¶志之趍也萬物俱流
而金石獨止志之定也志失其趍何以尚¶為不失其趍
然而弗底于定又何以尚為吾北門之外有青年¶而好
學者曰施用和生長市闤不與其習俱而獨從儒先生¶
㳺慱習文藝修省履行且以尚志名其讀書之齋予嘗
領¶客邸齋所市聲在門市言在肆而用和秉志弗遷修
<pb:KR4d0585_WYG_016-9a>
習於¶其齋者自如也非其志之不失其趍而底于其定
者哉吾知¶用和之克尚志不卑而下也信矣苐未知賢
人壯士之所决¶何如耳用和曰功名時來則應之人無
予我無取也道徳者<md:KR4d0585_SBCK_016-6b>¶聖人之能事吾所為志之始而終
焉者也吾為之交手在額¶曰懋哉用和推是志以徃然
而不入於聖賢之域則吾不知¶也用和出紙求識齋遂
書為記復繋之辭曰¶
氣易我移匪志曷持道難我至匪志曷之既持其移卒
<pb:KR4d0585_WYG_016-9b>
造其至尚其有大於斯者乎¶
　　朱氏徳厚菴記¶
華亭縣朱涇西其里曰大興有林麓魁然竒蔚然秀北帶
乎九山前¶襟泰川葺泖之流環連璧合鬰䓤之氣不沈
不越而物有鍾¶羙朱明仲之祖塋實在焉自大父誠父
顯忠祖妣沈氏妣丘氏¶庻母氏氏皆合葬其所明仲既
奉大事于其先復立冡舎若干¶楹捐田若干畆命廬塜
者掌之以供嵗祀事祠曰昭明昭其<md:KR4d0585_SBCK_016-7a>¶物也齋曰肅敬敬
<pb:KR4d0585_WYG_016-10a>
其事也又奉聖人終逺之訓総命其冡曰¶徳厚尚書公
泰不花氏既為篆而顧之而又介予韓生奕來¶謁記予
為之喟然曰淞國地無髙陵燥壤為民之終(管子陵/為之終)¶徃
徃人終其親不諸水火則寄諸浮圖氏之室雖衣冠仕
族¶或有不免豈復以先徳為念而戒懼於其終與於逺
耶間有¶權力家知治丙舎以為薄俗之惇大抵文有餘
而敬不足至¶閟其珠玉華其藏不惟亡益於教(句/)誨人
以奸貽神以&KR1229;吾¶不知其為厚也仲明儒者也知聖之
<pb:KR4d0585_WYG_016-10b>
教而奉以㒺墜終易忽¶也必慎以存焉逺易絶也必追
以屬焉欲報之徳昊天㒺極¶吾心以之&KR0502;愓以之焄蒿
悽愴者皆天也吾心之天不沒于¶是則吾親亦不沒于
是朱氏之慎也追也天於已而持以為<md:KR4d0585_SBCK_016-7b>¶訓也天於人朱
氏之徳吾知其可以惇俗之薄矣抑聞朱氏¶之先理家
以義方為首故毎焚香禱天不願子孫富願讀書¶而賢
仲明又喜聚書不逺千里聘碩師教二子雖盡傾橐¶金
弗以計其心可以對其先矣今老矣而修徳弗勌徳益
<pb:KR4d0585_WYG_016-11a>
厚而福澤¶益潤朱氏子孫其有名世者作矣矧其教之
力乎立身揚名以¶圖其孝之大者以報徳厚是在朱氏
子孫吾未老尚及見之¶以徴予言之不誣也己丑春三
月記¶
　　碧雲軒記¶
四明俞南浦氏僑居霅上有才氣而不仕静讀書於一
軒若¶無心於世者而聞天下之魁人傑士則不逺道里
願納交焉¶其所居軒自號曰碧雲嘗得待制清碧松公
<pb:KR4d0585_WYG_016-11b>
所𨽻古書一紙<md:KR4d0585_SBCK_016-8a>¶而又謁予為之志夫雲天地潤氣也神
龍挾之以飛不崇¶朝可以雨天下然其慘舒消息不恒
肖象而變幻者不一¶如輪如騎如旒如盖如流水積石
如赤鳥白鵠蒼龍玉虹¶之狀萬萬不可究極自其忽而
逝倐而還翩然而颺凝然¶而止則人且目之曰閒雲突
焉如峰赤焉如火費雷霆之¶軀苐空林樹之傒望則目
之曰旱雲至其引而自髙於¶風塵之表海島之間非烟
非雲作為光恠以動盪人目則又曰¶卿雲綵雲三素五
<pb:KR4d0585_WYG_016-12a>
色之稱而碧雲者則五色之一耳嘻天下蒼¶生顒顒焉望
之作霖以甦枯注涸也其於碧雲也何有乎何¶無不知世
有長徃志登髙眺逺俯仰今昔或有凝佇所思於交¶際契
濶之間者必於碧雲以見之南浦氏不仕而有髙世之志<md:KR4d0585_SBCK_016-8b>¶而又喜交天下之魁人傑士其悠然之意不在是乎抑予
聞南浦¶有道術二十八㝛在胷窟者時出而化為麒麟鳯
凰蛟龍𧴀犴¶狐狸鳥雉之物逰戱碧雲光恠中為人談天
下之吉凶悔吝聞之¶者推為神人則知南浦之碧雲非塊
<pb:KR4d0585_WYG_016-12b>
然天外物也今之士有食人¶之食而怠若事惟便利其私
圖自謂得計而不知天羅及焉¶又有奮草莱出大言亡治
狀冐儋珪組以充醢具者其紛起未巳¶南浦民見之其亦
俾二十八禽飛而語之於碧雲萬仞之下其¶可也南浦咲
而援琴於軒曰吾目且送吾雲矣焉知許事¶
　　松月寮記¶
去秀之西門外州里所其聚為濮市濮公子仲温氏之
世居焉居¶有前後邸第義庄塾以教養里之才子第仲
<pb:KR4d0585_WYG_016-13a>
温自㓜從師<md:KR4d0585_SBCK_016-9a>¶學明經既通尚書後學易又從余學春秋
兩充郷賦連不¶售適又丁時變遂去道士冠裳尋山澤
間欲挈妻子為¶鹿門之舉事未遂則闢寮一所植松數
章髙秀蒼古若¶深山木客之出在市㕓仲温與之俯仰
嘯咏若友焉天清¶氣明月在松頂仲温弹獨絃琴松下
琴餘讀道書作逰仙¶吟不知身世在黄塵市在白玉宫
闕也遂以松月道人自號雲¶間盛懋氏既為圖之而又
寄自作松月詩一觧於余徴文以¶為記予為論積隂之
<pb:KR4d0585_WYG_016-13b>
氣清而乆者在天為月麗月之清於¶物之秀者在木為
松桃之得於月也清而妖栁之得於月也清¶而盪梧之
得於月也清而凄梅與竹之得於月也清而癯惟清¶而
秀秀而已野者松之得月以此然得松月之得而見諸
名人<md:KR4d0585_SBCK_016-9b>¶者自唐常建後未聞其人焉建之詩曰松際露㣲
月清¶光應為君嘻此建之得於松月者未易與俗人道
也去之¶五百年而仲温氏復得見之得而其詩有曰丈
人夜開闗¶凉月在松頂此其得於松月之得者奚减建
<pb:KR4d0585_WYG_016-14a>
也哉嚮使仲¶温氏蚤時壅官或至五年十年即不壅不
過汝趨𨽻唯¶以奉所氏志不直達而性先有損其及人
境兩㤗哦松哦月¶而有得哉嘻仲温氏之彼此失得其
有能辨者已書諸¶寮為記至正十三年七月七目七者
寮諸叟記¶
　　有竹人家記¶
安陽韓君諤築室於所居之浴鵝沱上左右皆植竹因
顔其¶室曰有竹人家一時名士大夫咸擇行軰交其人
<pb:KR4d0585_WYG_016-14b>
至或載酒<md:KR4d0585_SBCK_016-10a>¶肴以抵其所呉興趙雍為作小篆之書又為
作人家有竹¶之圖余既賦詩圖之上復遣書再四以記
請宋蘇公軾曰不¶可居無竹無竹令人俗至拄杖敲門
尋有竹人家吾不知¶有竹之家皆能真有其竹而免於
俗者不也嘻公之得在竹耳¶固不計人家之俗不俗之
能有不能有也今韓君之家自命曰¶有竹吾知其能有
竹矣一妄庸夫曰有竹居而竹不為其有也¶吾試詰其
所有則謾言曰吾擊竹而歌不啻擊珊瑚也披竹¶而咲
<pb:KR4d0585_WYG_016-15a>
不翅披琅玕也簟筠而臥不啻茵虎豹煮萌而食不¶翅
庖羔豕也嘻有竹如是夫人而能有也吾觀韓君虚中
抱¶道有竹其心貞標絶俗有竹其性善建不㧞有竹其
本離¶立不軋有竹其朋徳音恊鳳凰或思沾露霜又有
其應律<md:KR4d0585_SBCK_016-10b>¶之聲格瑞之靈也韓君之有竹若此其亦異乎
人之有者¶乎不然韓君之家與妄庸人者同曰有竹而
竹不為其有也¶雖渭川千畆之富徒以等燕秦之栗林
齊魯之麻枲而已耳¶竹何有於家而家又何有於竹哉
<pb:KR4d0585_WYG_016-15b>
然則韓君之有竹不徒在¶其家也諗矣書諸室為記至
正十三年九月十二日¶
　　春逺軒記¶
余曩居會稽於清明之春登秦望蓬萊諸峰望數千里¶
廣輪際海而止一鱗介一條繇與都人士女靚粧麗服
生¶長太平山川間孰有荒陬逺鄙之間因憮然嘆春之
逺後¶計偕上京師得歸逰覽度居庸陟龍虎䑓下視齊
魯晉宋¶荆秦呉越之虚民物熈然如在春臺者了無畔
<pb:KR4d0585_WYG_016-16a>
岸余復嘆<md:KR4d0585_SBCK_016-11a>¶春之尤逺殆與我皇元聲教同一逺也自淮
汝兵興南北旌旗¶相朢於千里百里斥候之次給儒而
行即抵墻壁思昔之¶週四方跨八表窮目眎足力弗既
者不可得已雖然不逺¶者提封之迹也一氣為春者豈
不逺哉知春一氣之逺則心¶之有春者未嘗不與之逺
也雲間鍾和伯温築室于山之東¶麓顔曰春逺請記於
余其亦有感於今日之春而不計其地¶之逺近者歟不
然杜少陵嘗言春逺矣何獨於柴荆見之歟¶是為記至
<pb:KR4d0585_WYG_016-16b>
正庚子五月朔旦東維叟書叟者李忠介公榜賜¶第二
甲進士今奉訓大夫江西等處儒學提舉楊維禎也¶
　　春水船記¶
滄水主人壯年桴于海晚家居結樓滄水之上蓬然若
舟海<md:KR4d0585_SBCK_016-11b>¶水時抵階下放目樓上一白萬頃人眠其蓬然者
一葦耳因命¶曰春水船主人垂釣于枕濯足于床波與
天上下渚鳬汀鴈¶之相因依不知船在水耶陸也酒酣
仰臥其上家童數十善¶為越人擁楫之歌主人又自歌
<pb:KR4d0585_WYG_016-17a>
小海為舉足扣舷以節之水光¶天影飛動几席籟聲與
潮汐作殷殷在足底滄洲仙有駕凌¶風舸以激水如箭
者彼徒以舸為舸而未知吾居之以不舸為舸¶也以為
舸則未嘗去家以為居則嘗有行色也朝呉編莫越¶户
心無適而不可又孰知吾船之纜之而住負之而走也
昔者太¶公嘗以漁釣欺天下而天下施知之其舎魚也
欲盖而彰也¶嘻以為非漁則持竿五十年矣以為真漁
則未嘗得一漁焉嘻¶太公固得於漁不漁之間者容詰
<pb:KR4d0585_WYG_016-17b>
主船以為真船則居陸以為非<md:KR4d0585_SBCK_016-12a>¶船非箬笠之前皆漁樵
推罵之地又安知吾之在樓非長乗舴艋¶也今夫天一
大春水地一大船也人在船不悟悟者必在船之外吾
悟¶船獨不在外也嘻此不可與家人道也春水如天船
在天耶¶水邪而况在樓邪認吾船在樓又何異認劍在
舟刻耶其¶扣舷之謌曰滄之水兮如天(叶/)滄之屋兮如
船舷水滔天兮¶以春船之載兮薄夫天津索吾船於津
之表兮吾得與泰¶初而為隣客和之曰若有人兮舟為
<pb:KR4d0585_WYG_016-18a>
家(叶/)著土不住兮養空¶不驅泰和我海兮鴻龎我湖吾
不知貫月槎之徒兮天倪舟¶之徒歟主人為汝南殷徳
父氏客為鐵篴道人會稽楊維¶禎也至正十年春三月
三日記¶
　　松月軒記(有詩/)<md:KR4d0585_SBCK_016-12b>¶積隂之氣清而乆者在地為水在天為月也木得水而
清之¶象滋焉得月而清之氣麗焉月一也木之麗其清
者其材品¶則有不能不異者也桃之得於月也清而妖
<pb:KR4d0585_WYG_016-18b>
栁之得於月¶也清而蕩竹之得於月也清而臞梅之得
於月者清而孤¶荼䕷海棠之得於月也清而怨惟清而
埜而又秀也松之得¶月以此呉郡西門之外其聚為吾
閶闔之闠夫差王夏駕之¶所也五方大估咸輳焉為積
居之家者比比耳獨吾郷人呉¶彦昇氏居不離市而門
有散地數十弓上有青松數十挺¶髙秀疎朗若深山客
將儔挈侣出飲乎市而盤礴于此也¶天空氣清月在松
頂彦昇或領客坐松下仰見閻摶根株¶盤白玉兎臼人
<pb:KR4d0585_WYG_016-19a>
世斧斤不可斸已而顧影在地萬&KR0284;在空<md:KR4d0585_SBCK_016-13a>¶鈞韶鳴而龍
鸞舞也不知身在此玉闕中與黄塵市訖有得¶於松月
者名於其軒少蓬李公嘗為圖之大蓬泰野公又¶為篆
額之又求文於予予以素為里閈不敢重違其情而彦
昇之¶人品才氣可以仕而不仕者與夫尊師樂友化龍
斷之俗¶翕然於禮義之趨者又吾之素與故為之記且
復哦以詩¶曰
丈人愛青松手植西門内風聲度玉笙林影翻朱鷺仙
<pb:KR4d0585_WYG_016-19b>
鬼夜讀騷木客秋吟句丈人燕坐餘海月生東樹¶
　　水竹亭記¶
吾里白湖方義門子弟咸秀傑名仕版而予泳道父其
尤者¶也始泳道未遇貢舉時實以才志自奮於京師貴
人咸品¶之連延譽上所即被内選出司牢盆民奏㝡
典大縣細<md:KR4d0585_SBCK_016-13b>¶滿歸剏水竹亭先廬奉親之隙出與賔客接
幅巾野服命¶僮抱琴尊之亭所相與把酒説詩父為事
窮亨淹速一不¶以屬意一時文章家多為記詠為既充
<pb:KR4d0585_WYG_016-20a>
又索叙引於友人¶楊維禎維禎嘗聞其論曰某讀南史
書稱㑹心不必在逺翳¶然林木即有濠濮之趣未嘗不
嘆以為縉紳閥閲豪族大官¶捐千金買佳園池崇美屋
其中育以珍禽竒獸樹以名¶卉異木論其一時侈盛平
息侯之甲苐無以喻其雄河陽梓¶澤之形勝無以喻其
浥也然欲求一日之安於是不能得也¶故予一亭費甚
約規甚素取諸水竹者甚廉而其適安之¶樂自謂過之
百倍不翅也人有志於適安者不敢如是耶余¶以泳道
<pb:KR4d0585_WYG_016-20b>
之言似矣又將有進於是者何居夫髙尚于埜以草<md:KR4d0585_SBCK_016-14a>¶木
水泉驕其君而不出者狷者之為也既得志而患失之
退¶以竊狷者之樂以為樂又媮者之為耳媮與狷皆中
行所不¶與泳道於道務中行則狷與媮不足告泳道者
今夫水散也¶有雨之徳焉積而厚也有負載之功焉君子
觀於水也思夫¶澤施於物者竹有貫嵗之節不易地之
性焉君子觀於竹也¶思夫貞一於已者若是則泳道之
登髙也取諸物以賛乎¶已以及乎物至矣又豈徒草木
<pb:KR4d0585_WYG_016-21a>
水泉之適云乎泳道尚以¶余言思之以為何如也<md:KR4d0585_SBCK_016-14b>¶　
　
　
　
　
　
　
<pb:KR4d0585_WYG_016-21b>
　
　
　
　
　
　
　
　東維子集巻十六<md:KR4d0585_SBCK_016-15a>¶<md:KR4d0585_SBCK_017-1a>¶
<pb:KR4d0585_WYG_017-1a>
欽定四庫全書
　東維子集巻十七¶
　　　　　　　　　　　　元　楊維楨　撰
