# -*- mode: mandoku-view; -*-
#+TITLE: 東維子文集
#+DATE: 2015-09-11 16:30:43.920384
#+PROPERTY: ID KR4d0585
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0308-007東維子文集-卷第七.
<pb:KR4d0585_SBCK_007-1a>¶
東維子文集卷之七¶
　　　　　　　　　　　　　㑹稽鐵厓楊維楨廉夫著¶
　序¶
　　呉復詩録序¶
古風人之詩&KR0011;出於閭夫鄙隸非盡公卿大夫士之作也¶
而傳之後世有非今公卿大夫士之所可及則何也古者¶
人　有士君子之行其學之成也尚已故其出言如山出¶
雲水出文草木之出華實也後之人執筆呻吟摸朱擬白¶
以為詩尚為有詩也哉故摹儗愈偪而去古愈逺吾觀後¶
之撫儗為詩而為世道感也逺矣間嘗求詩於摹儗之外¶
而未見其何人富昜呉復見心持詩來讀其古什凡若干¶
<pb:KR4d0585_SBCK_007-1b>¶
　首决非摹儗而成者知學有古風人之㫖矣吁使復達而¶
　有位為　朝廷道盛德製雅頌復之作不為右公&KR0056;大夫¶
　士之作乎吁又使人人如復不以摹儗為詩古詩不復作¶
　者吾其無望於後乎復益勉之以徴吾言焉可也¶
　　　趙氏詩録序¶
　評詩之品無異人品也人有面目骨體有情性神氣詩之¶
　醜好髙下亦然風雅而隆為騷而降為十九首十九首而¶
　降為陶杜為二李其情性不埜神氣不羣故其骨骼不庳¶
　面目不鄙嘻此詩之品在後無尚也下是為齊梁為晚唐¶
　季宋其面目日鄙骨骼日庳其情性神氣可知巳嘻學詩¶
　於晚唐季宋之後而欲上下陶杜二李以薄乎騷雅亦落¶
<pb:KR4d0585_SBCK_007-2a>¶
落乎其難哉然詩之情性神氣古今無閒也得古之情性¶
神氣則古之詩在也然而面目未識而得其骨骼妄矣骨¶
骼未得而謂得其情性妄矣情性未得而謂得其神氣益¶
妄矣吾友宋生無&KR0483;送其鄉人趙璋之詩來曰璋詩有志¶
于古非錮於代之積習而弗變者也是敢晋于先生求一¶
言自信余既訝宋言而覆其詩如桃源月蝕頗能力拔于¶
晚唐季宋者它日進不止其於二李杜陶庶亦識其面目¶
識其面目之乆庶乎情性神氣者併得之璋父勉乎哉母¶
曰吾詩止於是而巳也至正丁亥九月望在姑蘇錦秀坊¶
寫¶
　　李仲虞詩序¶
<pb:KR4d0585_SBCK_007-2b>¶
刪後求詩者尚家數家數之大無止乎杜宗杜者要隨其¶
人之資所得爾資之拙者又隨其師之所傳得之爾詩得¶
於師固不若得於資之爲&KR0278;也詩者人之情性也人各有¶
情性則人有各詩也得於師者其得爲吾自家之詩哉天¶
台李仲虞執詩爲贄見予於姑蘇城南且云學詩于鄉先¶
生丁仲客氏明旦則復謁出詩一編求予言以序予夜讀¶
其詩知其法得于少陵矣如五言有云湛露仙盤白朝陽¶
虎殿紅詔起西河上旌隨斗柄東西北干戈定東南杼軸¶
空置諸少陵集中猝未能辨也葢仲虞純明䔍茂愽極文¶
而多識當朝典故雖在布衣&KR0104;君&KR0104;國之識時見于詠歌¶
之次其資甚似杜者故其爲詩不似之者或寡矣吾求丁¶
<pb:KR4d0585_SBCK_007-3a>¶
公之詩似杜者或未之過則知仲虞之詩到乎家數者不¶
得于其師而得于其資也諗矣雖然&KR0026;杜者不唯見其律¶
而有見其騷者焉不唯見其騷而有見其雅者焉不唯見¶
其騷與雅也而有見其史者焉此杜詩之全也仲虞資近¶
杜矣尚于其全者求其備云至正戊子九月丙辰序¶
　　張北山和陶集序¶
詩得于言言得於志人各有志有言以為詩非迹人以得¶
之者也東坡和淵明詩非故假詩于淵明也具解有合于¶
淵明者故和其詩不知詩之為淵明為東坡也涪翁曰淵¶
明千載人東坡百世士出處固不同氣味乃相似蓋知東¶
坡之詩可比淵明矣天台張北山著和陶集若干卷藏于¶
<pb:KR4d0585_SBCK_007-3b>¶
家其孫師聖出其親手澤求余　言以傳世蓋北山宋人¶
也宋革當　天朝&KR0053;用南士趨者淵倒徴書至北山北山¶
獨閟&KR0028;弗起自稱東海大布衣終其身嘻正士之鄭其有¶
似義熙處士者歟故其見諸和陶蓋必有合者&KR0026;其胸中¶
不合乎淵明者寡矣步韵&KR0029;聲謂之迹人以得詩吾不信¶
也雖然世之和陶者不止北山也又豈人人北山哉吾嘗¶
評陶謝爱山之樂同也而有不同者何也康樂代山開道¶
入數百人自始寕至臨海敝敵焉不得一日以休得一於¶
山者觕矣五柳先生斷轅不出一朝於籬落間見之而悠¶
然&KR0002;莫逆也其得於山者神矣故五柳之詠南山可學也¶
而於南山之得之神不可學也不可學則其得於山者亦¶
<pb:KR4d0585_SBCK_007-4a>¶
康樂之役於山者而巳耳吾于知陶而不陶者亦云至正¶
八年夏五月六日¶
　　剡韶詩序¶
或問詩可學乎曰詩不可以學為也詩本情性有性此有¶
情有情此有詩也上而言之雅詩情純風詩情雜下而言¶
之屈詩情騷陶詩情靖李詩情&KR0483;杜詩情厚詩之状未有¶
不依情而出也雖然不可學詩之所出者不可以無學也¶
聲和平中正必由於情情和平中正或失於性則學問之¶
功得矣或曰三百篇有出于疋夫疋婦之口而豈為盡知¶
學乎曰疋婦無學也而遊於先生之澤者學之至也發於¶
言辭止於禮義與一時公卿大夫君子之言同録於聖人¶
<pb:KR4d0585_SBCK_007-4b>¶
也非無本也我元之詩虞為宗趙范楊馬陳揭副之繼者¶
疊出而未止吾求之東南永嘉李孝光錢唐張天雨天台¶
丁復項炯毗陵呉恭倪瓉蓋亦有本者也近復得永嘉張¶
天英鄭東姑蘇陳譁郭翼而呉興得郯韶也韶詩情麗而¶
温重無窮愁險苦之態蓋其强力于學未止深其本之所¶
出極其作之所詣蓋得騷之聲　雅之情則雅之聲矣又¶
豈直在元詩一人之數追逐李張丁項輩而止乎韶勉之¶
而巳其成帙者&KR0002;不下卷¶
　　兩淛作者序¶
曩余在京師時與同年黄子肅俞原明張志道論閩淛新¶
詩子肅數閩詩人凡&KR0002;干輩而深詆余兩淛無詩余噴曰¶
<pb:KR4d0585_SBCK_007-5a>¶
言何誕也詩出情性豈閩有情性淛皆木石肺肝乎余後¶
歸浙思雲子肅之言之&KR0072;聞一名&KR0014;詩者未嘗不窮&KR0049;其¶
門採其精工往往未䏻深起人意閲十有餘年堇堇得七¶
家其一永嘉李孝光季和其一天台項炯可立其一東昜¶
陳樵君采其一元鎮其二老䆁氏曰句曲張伯雨雲門思¶
斷江也昔王劉二子能重河朔矧七家者不足以重兩浙¶
乎惜不令子肅見之嘗論詩興文一技而詩之工為尤難¶
不専其業不造其家冀&KR0019;于世妄也蓋仲容季和放乎六¶
朝而歸凖老杜可立有李&KR0016;鯨之氣而君采得元和鬼仙¶
之變元鎮軒&KR0127;二陳而造乎晋淡斷江衣鉢乎老谷句曲¶
風格風宗大厤而痛釐去纎艶不逞之習七人作備見諸¶
<pb:KR4d0585_SBCK_007-5b>¶
體凡&KR0002;干什目曰兩淛作者集非徒務厭子肅之言實以¶
見大雅在淛方作而未巳也&KR0002;其作者繼起而未已也又¶
豈足七人而止哉¶
　　衛子剛詩録序¶
余人淞見世家子弟凡十數人能去裘馬之習以文墨為¶
事者蓋寡矣城西衛子剛蓋山齋別駕公之孫也首䞇詩¶
見余既而復出敬聚齋詩稿一編讀其古詩如秋夜曲白¶
苧詞其排律如九山讌集五言律如江水深深碧棃花淡¶
淡明九農勞畚挿三泖足風波七言律如亞夫舊是&KR0005;軍¶
子賈誼初傳太傅官玉人嬌列錦歩陣銀筆醉諷金縷衣¶
醉吹銀&KR0327;五老洞聞拾瑶艸三神山其絶句如消寒圖一¶
<pb:KR4d0585_SBCK_007-6a>¶
首音節興象皆造盛唐有餘地非詩門之顓主者不能至¶
也昔人論詩詩窮苦之詞易工驩愉之詞難好子剛之二¶
不得於窮苦而得於驩愉可以知其才之髙出䓁輩不得¶
以休戚之情限也子剛之年未踰壮而其詞之工已如此¶
使復益之以春秋才愈老茂而詞愈髙古又豈止今日所¶
覩而已哉至正九年夏四月廿有九日序¶
　　玉山草堂雅集序¶
崐山顧仲瑛裒其所嘗與游者往還唱和及雜賦之詩悉¶
鋟諸梓編帙既成求余一言以引諸首余來呉見呉之大¶
姓家友於人者往往市道耳勢要耳聲色貨利耳不好聲¶
利而好雜流者寡矣矧好儒流乎不好儒流而好書數者¶
<pb:KR4d0585_SBCK_007-6b>¶
集則亦有得其爲人者焉仲渶讀書之室曰玉山草堂故¶
集以之名其自著有玉山英稾玉山樂府行于時云至正¶
九年夏五月十有二日¶
　　郭羲仲詩集序¶
詩與聲又始而邪正本諸情皇世之辭無所述問見于帝¶
世而備於三百篇變于楚離騷漢樂歌再變于琹操五七¶
言大變于聲律馴至末唐季宋而其&KR0102;極矣君子於詩可¶
&KR0026;世變者&KR0011;此古之詩人&KR0011;有道故發諸詠歌其聲和以¶
平其思深以長不幸爲放臣逐子出婦寡妻之辭哀怨感¶
傷而變風變雅作矣后之詩人一有嬰拂或飢寒之迫疾¶
病之楚一切無聊之窘則必大號疾呼肆其情而後止間¶
<pb:KR4d0585_SBCK_007-7a>¶
有不然則其人必有大過人者而世變莫之能移者也子¶
在錢唐閲詩人之作無慮數日家有曰古騷辭者曰古樂¶
府者曰古琴操者談何易易習其讀獨其果得為古風人¶
之詩乎不也客有語予詩之學則曰有三百篇楚離騷漢¶
樂&KR0084;之辭生年過五十不敢出一語仰末唐季宋語懼其¶
非詩也以此自劾而又以之訓人人且覆誹我則有未嘗¶
不悲今世之無詩也幸而合吾之論者斤斤四三人焉曰¶
蜀郡虞公集永嘉李公光東陽陳公樵其人也竊繼其緒¶
餘者亦斤斤得四三人焉曰天台項炯姑胥陳謙永嘉鄭¶
東崐山郭翼也翼蚤歳失怙中年失子家貧其屢病宜其¶
言之大號疾呼有不能自遏者而予每見其所作則皆悠¶
<pb:KR4d0585_SBCK_007-7b>¶
然有思澹然有旨興&KR0009;髙逺而意趣深長讀之使人翛然¶
自得且爽然自失而於君君親臣子之大義或時有發焉¶
未嘗不嘆其天資有大過人者而不為世變之所移也予¶
在娄江時翼持所作詩來謁序今年學子殷今又扶其編¶
來杭申前請于是乎書翼字羲仲東郭生其自號也至正¶
十一年十二月廿有二日¶
　　雲間紀㳺詩序¶
詩者為紀行而作者乎曰有北風其&KR0765;雨雪其滂惠而好¶
我㩦乎同行此民之行役遭惟亂世相㩦而去之作也黍¶
離曰彼黍離離彼稷之苗行邁靡靡中心揺摇此大夫行¶
役過故都宫室彷徨而不忍去之作也後世大夫士紀之¶
<pb:KR4d0585_SBCK_007-8a>¶
什則亦昉乎是幸而出乎太平無事之時則為登山臨水¶
尋竒拾勝之詩不幸而出于四方多事豺虎縱横之時則¶
為傷今思古險阻艱難之作北風黍離代不乏已錢唐莫¶
君景行自壯年棄仕泊然為林下人然好游而工詩不巳¶
雲間有逰所厯名山巨川前賢之宫隐士之廬名勝軒亭¶
之&KR0001;一一紀之以詩盖非北風黍離之時則非北風黍離¶
之詩固依灼時之治亂以為情之惨舒者也莫君此集好¶
事者且傳為尋竒拾勝之作鋟梓以行莫君何幸也集凡¶
若干首來謁予序予方被命為錢唐關令目有官勞無隙¶
畧及文墨自况海隅失太平者三四年方&KR0005;有大夫行役¶
之艱而不能如景行之從容嘯歌於山水之樂也因&KR0026;是¶
<pb:KR4d0585_SBCK_007-8b>¶
集感慨係之至正十四年秋八月十有四日書為序¶
　　金信詩集序¶
言工而弗當於理義窒而弗達於辭若是者後世有傳焉¶
無也又况言龎而弗律義淫而弗軌者乎自三百篇後人¶
傳之者凡幾何人屈賈蘇李司馬楊雄尚矣其次為曹劉¶
阮謝陶韋李杜之迭自名家大抵言出而精無龎而弗律¶
也義據而定無&KR0075;而弗軌也下此為唐人之律宋人樂章¶
禪林提唱無鄉牛社丁俚之謡詩之敝極矣金華金信氏¶
從余逰於松陵澤中談經斷史於古歌詩尤工首誦余古¶
樂府三百輒能㳺泳吾辭以深　古風人之六義又自賀¶
曰吾入門峻矣大矣吾詩降而下吾不信也一日便為吾¶
<pb:KR4d0585_SBCK_007-9a>¶
詩評曰或議銕雅句律本屈柳天問某曰非也屬比之法¶
實協乎春秋先生之詩春秋之詩歟詩之春秋歟余為之¶
喜而曰信可與言詩巳於是絶筆於近體所為詩有春草¶
軒所編如古琴操趙壁詢荆卿篇博浪椎月支王頭飲器¶
歌其氣充其情激其詞鬱以諧吁信之詩有法矣此豈一¶
朝一夕之致耶其素所畜積蓋至今二十有餘年矣今¶
天子制禮作樂使行天下采風謡人國史東州未有應之¶
者吾&KR0005;以信似之¶
　　蕉囱律選序¶
詩至律詩家之一厄也東坡嘗舉杜少陵白曰五更鼓角¶
聲悲壮三峡星河動影揺五夜漏聲催曉箭九重春色辭¶
<pb:KR4d0585_SBCK_007-9b>¶
仙桃是後寂寥無聞吾亦有云露布朝馳玉&KR0028;寨捷書夜¶
報甘泉宫令嚴鍾鼔三更月野宿豼貅萬竈煙為近之耳¶
余嘗竒其識而韙其論然猶以為未也余在淞凡詩家来¶
請詩法無休日騷選外談律者十九余每就律舉崔顥黄¶
鶴少陵夜歸䓁篇先作其氣而後論其格也崔杜之作雖¶
律而有不為律縛者惜不與老坡叅講之上海蕉夢生釋¶
安者集有元名䏻詩家自虞馬而下律之唐者凡三百餘¶
首帙成命曰蕉囱律選㩦以索金引梓行海均以警詔骫¶
骳㤐滯之音選中多有雄渾合坡舉似者第軼出崔杜上¶
頭者未見一二編末過取余放律矹硬排奡者凡十餘盖¶
安學詩於吾門亦有日矣是宜所取雅合余所講者是集¶
<pb:KR4d0585_SBCK_007-10a>¶
行則皇朝風雅之選于賕者君子有所不遺¶
　　梧溪詩集序¶
世稱老杜為詩史以其所著備見時事子謂老杜非直紀¶
事史也有春秋之法也其旨直而婉其辭隐而見如東靈¶
湫陳陶花門北鵑東狩石壕花卿前後出塞等作是也故¶
知杜詩者春秋之詩也豈徒史也哉雖然老杜豈有志於¶
春秋者詩亡然後春秋作聖人值其時有不容巳者杜亦¶
然梧溪集者江隂王逢氏遭喪亂之所作也子讀其詩悼¶
家難憫國難採摭貞操訪求死節綱羅俗謡與民謳如帖¶
木侯張武畧張孝子費夫人趙氏女丙由紀事月之初生¶
天門行竹笠黄官栁場無家燕諸萹皆為他日國史起本¶
<pb:KR4d0585_SBCK_007-10b>¶
亦杜史之流歟逢本山澤之士其澹泊聞静是其本状而¶
有春秋屬比之教故予亦云春秋之詩也採詩之官苟未¶
廢也則梧溪之春秋得以私目託也不然何其屬比于冊¶
者班班乎其無諱若是也訂其格裁則有風流俊采豪邁¶
跌宕不讓責介威武之夫者兼人之長亦頗似杜吁代之¶
&KR0121;故碊餘欲傳於世稱為作人而逢詩不傳吾不信也至¶
正十九年冬十一月初吉序¶
　　齊藳序¶
詩之厚者不忘本也先民情性之正異乎今之詩人曰某¶
體亡朝體杜夔州孟襄昜李西崑也安識所謂推本其自¶
者哉高唐盧昇氏三盧相家荘惠公之孫也十三善為詩¶
<pb:KR4d0585_SBCK_007-11a>¶
甞從河東張生遊南來又相從余于分唐杖屨間集其所¶
自為詩一編曰齊藳齊蓋其&KR0001;出故以名示不忘其本腃¶
焉故鄉邈&KR0002;隔世昇尚能對余畫地為山川及條其舊俗¶
纖悉可終宜其詩之特也乎原今&KR0026;其詩多協古詩人比¶
興風容色澤&KR0011;揖遜乎先生之世卿大夫周行也此豈今¶
人妄一男子談漢魏六朝夔州襄昜西崐者耶吾是以器¶
而重之今聞虚　之&KR4131;退吾&KR0005;約昇循海而南跡師尚文¶
所封之履登泰山日&KR0026;厯數山河之舊河西善謳者吾無¶
間&KR0005;以尋小白君臣之霸烈而滅威之貴風尚在述為制¶
作當唱予而和汝¶
　　孫氏瑞蓮詩㢧序¶
<pb:KR4d0585_SBCK_007-11b>¶
淞之東曰黄浦浦之東曰横溪溪之上孫善之家焉家有¶
園池之勝至正七年五月溯日池上出瑞蓮一茄而雙花¶
逺近聞者争覩曰蓮之層曰瑞菡蓞雙而茄獨者亦曰瑞¶
既而善之㑹賓友燕池上皆舉酒為善之貨觴餘各賦詩¶
凡&KR0002;干首裒而成㢧因予友許君如心来乞序余謂凡天¶
地間物産之異若人不以為怪必以為瑞然怪非自怪因¶
人而怪瑞非自瑞亦因人而瑞人有怪之微物雖瑞而瑞¶
猶怪人有瑞之微物雖怪而怪猶瑞芝中産于商顔之隐¶
瑞也見于元封虚耗之君覆怪矣嘉禾産于&KR0002;和之時瑞¶
也見于赤烏搶攘之年覆怪矣吾聞善之累世家風孝友¶
善之又倜儻有竒節慕義而强仁瑞蓮之産非其邁種德¶
<pb:KR4d0585_SBCK_007-12a>¶
之驗乎德有瑞驗花有瑞苻謂蓮非孫氏乎瑞乎吾不信¶
也善之益芸而學益種而德天之生祥下瑞為孫氏顯章¶
殆未艾也嘻蓮無一茄而雙花間有則人稱以為瑞物人¶
無累葉而不分聞有則人不以為瑞人乎唐史曰天瑞五¶
色雲人瑞䣐八表此瑞人説也善之勉焉而有以膺此稱¶
也夫¶
　　詩史宗要序¶
詩之教尚矣虞廷載賡君臣之道合五子有作兄弟之義¶
章&KR0028;雎首夫婦之匹小弁全父子之思詩之教也遂　于¶
鄉人来于&KR0038;史而被諸歌樂所以養人必厚天倫移風易¶
俗之具實在于是後世風變而騷騷變而選流雖云逺而¶
<pb:KR4d0585_SBCK_007-12b>¶
原尚根于是也魏晋而下其教遂熄矣求詩者&KR0011;求端序¶
于聲病之末而本諸三綱逺之五常者遂棄弗尋國史&KR0001;¶
資又何采焉及李唐之盛士以詩命世者始百數家尚有¶
龔六代之敝者唯老杜氏慨然起&KR0259;千載既墜之緒陳古¶
諷今言詩者宗為一代詩史下洗哇媱上薄風雅使海内¶
靡然没知有百篇之㫖議論杜氏之功者謂不在騷人之¶
下噫此世末學咸知誦少陵之詩矣而弗求其㫖義之所¶
從出則又狥末失本與六代之&KR0102;同余為太息者有年龍¶
江殷生謁余錢唐次舍袖出手編目曰詩史宗要&KR0026;其編¶
什首君臣終朋友一根極扵倫理表端分節顯要正訛或¶
有宗趣炳然而日星列沛然而江漢注挈焉而領張洞焉¶
<pb:KR4d0585_SBCK_007-13a>¶
而鑰啓千百五篇之大㫖博而約之于一帙之中其忠君¶
孝友之至情鵙鳩鶺鴒之餘韻使習其讀者油然而有感¶
衰得此弗&KR0116;病懷灑然若能言吾之&KR0001;欲言者後學小子¶
操最嘉量以廣品諸作又何騷雅之弗近而聲詩之教不¶
還於古哉生重以序請遂書其卷首如此生名惟肖字起¶
巖汝南人嘗從游於余與海内名士李光張公天雨叚公¶
天祐為忘年詩友云至正十三年九月十日在分塘之五¶
柳園亭寫¶
　　曽氏雪齋&KR0076;歌集序¶
女子誦書屬文者史稱東漢曹大家氏近代易安淑真之¶
流宣徽詞翰一詩一簡&KR0011;有動於人然出于小聽挾慧拘¶
<pb:KR4d0585_SBCK_007-13b>¶
於氣習之陋而未適乎情性之正比大家氏之才之行足¶
以師表六宫一時文學而光父兄者不得並議矣予居錢¶
唐聞女士有曹雪齋氏以才諝稱於人嘗特所著詩文若¶
干篇介為真師者丘公其見自陳幼&KR0023;晋于酸齋貫公恕¶
齋班公而猶未及見先生也幸先生賜一言以自勵今年¶
予在呉興復偕乳母氏訪予洞庭太湖之上為予歌詩鼓¶
琴以寫山川荒落之悲引關雎朝雉琴操以和白雪之章¶
予然諗雪齋氏之善人倫風操述作又其餘爾吁大家氏¶
之後不為猶有人乎子聞詩三百篇或出于婦人女子之¶
作其詢皆可被於&KR0076;歌聖筆錐而為經律諸後世老於文¶
學者有所不及其得以䃘䃘女人棄之乎若雪齋氏之述¶
<pb:KR4d0585_SBCK_007-14a>¶
作也本之以天質者而達之以學發之於咏而協之以聲¶
律使生于三百篇之時有不為賢筆之所録者乎故上下¶
刪取其所作能追古詩人之風與其琴調善發貞人壮士¶
之趣者為曹氏&KR0076;歌集他日太史氏或有採焉截其過而¶
適之中約其偏而合之正則王道之事畢矣豈直大家氏¶
之後猶為有人之慶哉至正五年十一月序¶
　　富春八景詩序¶
富春自嚴子陵耕釣後至今一草一木與客里俱高予&KR0026;¶
烏龍金華諸山如奔猊渴驥夾江而下與越之千巖萬壑¶
吳之龍飛鳳舞者㑹而同盡于海其中朝潮夕一往一來¶
耀人耳月者又天下之竒&KR0026;山川鍾秀間世而起者孫中¶
<pb:KR4d0585_SBCK_007-14b>¶
謀之稱&KR0012;江左葉中書入相本朝他如名臣韻士仙蹤梵¶
蹟不可一二殫紀昔栁之愚溪僻在荒服而見來柳子荒¶
之赤壁鞠為戰畼而見賦坡公遂皆有以表見於世富春¶
品題獨未表見于若人豈造物者之有待于後人乎至正¶
乙未余游富春與其邑人馮正卿及予韓魏二三子相與¶
品題時八景先是吾里人張世昌有其大詠其詞未傳要¶
之比興體製非徒求工於景物兼欲道其人物名節之盛¶
必有待乎能言之士使後日如李翰林之嘆出顥于黄鶴¶
樓閻都督之竒王勃于洪都府則富春山水當與愚溪赤¶
壁感柳蘇之遇者同一德色品題之竒其可苟也哉余唱¶
詩八首二三子者和之而予序之如此¶
<pb:KR4d0585_SBCK_007-15a>¶
　　鐡雅先生拗律序(附)¶
先生嘗謂律詩不古不作可也其在錢唐時為諸生請律¶
體始作二十首多竒對其起興如杜少陵用事如李商隐¶
江湖陋體為之一變然於律中又時作放體此乃得於&KR0011;¶
然天縱不如有四聲八病之拘其可駮愕如乖龍震乕排¶
海炎嶽萬物立辟易無地&KR0026;者當以神&KR0483;悟之不當以雖¶
强險阨律之也句曲張伯雨嘗曰無老銕力者便墮落盧¶
馬後大蟲且故今裒此物體凡若干首先生見之且令某¶
評之如何太極生頓首曰真色脱塗抺天巧謝雕鍵太初¶
生曰徤有排山力工無剪水痕安曰先生拗律自是水犀¶
硬弩未屠鉄搥人見之昂然有不可犯之色然其中自有¶
<pb:KR4d0585_SBCK_007-15b>¶
翕張妙法此先生拗律體也先生擊凡賞之以為二三子¶
知言併録為序釋安謹序¶
東維子文集卷之七¶
<pb:KR4d0585_SBCK_007-16a>¶
